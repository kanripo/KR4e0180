# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:24.999447
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷一
<pb:KR4e0180_WYG_001-1a>¶
欽定四庫全書¶
　泰泉集巻一　　　　　　　明　黄佐　撰¶
　　賦¶
　　　乾清宫賦¶
丕鑠維明帝睠鴻徳遹寧寰區烈祖受之宅離作都秉¶
粹精以靈承握隆熺之昌符文皇振業依黔羸而奠辰¶
樞繚&KR0801;廓穹肇此天居粤乾清之祕宫揔元黄之噴薄¶
何富媪之藴靈竢定鼎而後獲泊龜謀之襲契灋太紫¶
<pb:KR4e0180_WYG_001-1b>¶
以營&KR1423;盖以䟽明瀹聰儲神習體軼煩慆而㳺冲漠者¶
也稽諸邃古合宫總期黄虞之始經營而成周路寢之¶
所儀九筵五雉於皇拓之既普而深亦麗且彌匪維宴¶
娭日監在兹湫漻霄雿之中於以敬陟降而崇緝熈建¶
休號以詒燕謀葢亦已百有餘朞矣越閼逄閹茂之嵗¶
赤熛章怒鬱攸孔震結構逄涌氛祲徹旻豈椓人之嫁¶
雪將茀舊而布新詔司空而僝工走羣靈而驅八神&KR1263;¶
石則無閭不周之㟪掄材則&KR0878;揚岷峨之阻輓修繂則¶
<pb:KR4e0180_WYG_001-2a>¶
山善稠㟼伐輪囷則靁闐邪許驞駍駖礚滛滛與與揮¶
汗為瀦熭日成暑陶埴鍜厲之属莫不&KR0008;分其曹伍於¶
是乎揆日晷騐星文陳圭臬絜廣輪宗伯獻模林衡效¶
勤鼛聲簸岳鍤徒篲雲優人司墍匠慶揮斤約築削屢¶
子來以趣役者虎躍而霆犇既乃考工畡計以萬雕摩¶
維精賁輪飾奐絧然陽化爍爾隂泮敓真巧於大鈞雖¶
鬼神其猶憚故其為狀也豐融曼衍掲孽崢巆縵縵莫¶
莫樛流交嬰邈&KR3498;嶐以閎壯亘砰磷而靖㝠&KR0008;㪉赫以¶
<pb:KR4e0180_WYG_001-2b>¶
嵗磈儵㝩㝗而奫停苕嶤羾于天漢紛攢羅而混成瓌¶
殊俶儻不可殫形怳兮忽兮撠膠葛騰九閎接耀魄之¶
威神斡璇璣而縡髙明羗跰&KR1271;以輵螛魂悚悚其若驚¶
爾乃登泰階之三重遵軌涂之盤曲鉤陳緃緃以匡衛¶
閣道駊騀而延屬卭而詹之若燭龍之蜿蟺引扶光而¶
曊若木頫而履之若巨鰲之贔負運九垓而苞百谷團¶
殿般般以離立珠熉黄黄以相燭函絪緼之元氣又何有¶
乎慘黷彼曾城與縣圃昔傳聞而今駭瞩其上則觚稜¶
<pb:KR4e0180_WYG_001-3a>¶
髙標金爵翹翹琉璃鱗鱗劃霓摩霄織烏顧兎出沒扶¶
揺屹華表以縈旬始莅䬃㨖乎斗杓簷牙翔而阿霤奮¶
絶浮景而翻碧寥其下則釦砌瑶礎右平左磩承以峻¶
基廣以夷石盤以蛟螭塗以朱碧鞏若崑崙鎮奠南極¶
崱㞧繒綾磑磑即即其中則緜緜房植耽耽層覆梅梁¶
掲宇藻井承漏槫櫨檦枺修棪曲校飛梲浮柱支撑環¶
句題鄂衝蓯以霞張桷梀媕婀而電糾傍夭蟜以&KR1766;閜¶
邅沛艾以﨣螑上骫麗以互經下芔歙而騰湊玉繩徛¶
<pb:KR4e0180_WYG_001-3b>¶
抳於奥宧瑶光爣朗於㝔牖轉椳度閾蠖略鴻溶網戸¶
翠錢金鋪瑣窻五采爭勝流煙走虹璧門洞開璀粲玲¶
瓏流蘇縣璫招揺從風文鏡曲瓊煒煒雍雍鼂采夜光¶
之飾與灝氣而相通詄蕩蕩以窙豁忽聈聈而㝠濛穼¶
五城而張六幕終紛貟而莫窮其外則輦路纚連繚垣¶
周廻複道遐阪逹於平臺元厲黄碝間以玫瑰菀菀葱¶
蒨垂楊大櫰永巷迤邐是為㧾街乃顧二門業業將將¶
日精月華左右相望鬱儀望舒駐轡而驤重闑逾延開¶
<pb:KR4e0180_WYG_001-4a>¶
闔隂陽試舉其名則維百福與千祥杳騁騖以&KR0772;窱隮¶
歩櫚而攀天梁東望文華蒼龍守闉上憲攝提析木之¶
津啓榣山之碧鏤蹠菞丘之寳輪冊府甲觀圖書萃珍¶
扈閣閒館昱爚嶙峋西望武英金虎環陛象彼觜觽衡¶
石積廥牙璋葆旅猋動靁厲蒿室蘭塘嶻&KR1110;迢遰掖垣¶
之外周廬宿衛於前則華葢謹身通於奉天寔應泰壹¶
文昌太㣲三光之廷帝車運衡合契軒轅鶉光漙照燡¶
燡在焉垂拱中宸恭黙如淵於後則坤寧噦噦含貞符¶
<pb:KR4e0180_WYG_001-4b>¶
矩位正𤣥枵星躔婺女抗虹扶棟鑿翠開篽四榮雲譎¶
萬拱菱抒玉戺金釭鵬鶱鳯舉儷我宸極以為内主若¶
廼仁夀清寧問安承顧黔于黄祇倬彼𤣥間彼昭徳興¶
泰長春百花諸宇則又儲靡曼而列幽間衝風颺乎關¶
幙散彧彧之椒蘭紅繡繢與機杼儼河鼓之天孫函菱¶
荴以睎日珩瑀戞乎珊珊爰設六尚以掌九室冠袍䩥¶
靸其儀有佖彤琯煒煌伊違斯弼叙燕寢之條紀恒授¶
環而戒逸銘槃鑑以昭警司精㣲於宻勿爾廼煖殿𢎞¶
<pb:KR4e0180_WYG_001-5a>¶
敞青軒彤墀帳設甲乙翠被絳椸霍落簾櫳罨畫罘罳¶
循除而架有筄有簃盝頂重橑槎牙峛崺方亭曲榭獸¶
鑰隇䧅歴夫欽安仁智乃瞰百子之池㳺儵瀺灂汎淡¶
漣漪鳴鳬翔鵠頡頏栖遲植芭蕉與芙蓉靈囿莾乎萋¶
萋監宫鶴立以企幸睋虯幄而瞷龍旗黄衣有徒洒埽¶
供事儀文&KR2123;綬以及櫪駟監局之號二十有四銀璫珥¶
貂時維閽寺挈壺之設于彼外闈蓮燈虬漏貯水運機¶
偶神按候與天弗違鵷沼鵲樓黎旭熹微鼓登柝應雞¶
<pb:KR4e0180_WYG_001-5b>¶
人嘑旦蟲飛而㑹盈燎煇而色辨天子乃駕鸞盖鏗鯨¶
鍾清黄道出紫宫端門載啓執法當中左掖右掖星共¶
雲從羽林森森而就次旄頭髧若其䝉茸自三能而逮¶
郎位莫不矢心於重瞳明庭景昃玉未遑食庻采既臚¶
乃還宫而定息猶紏䖍乎天刑夕惕厲乎衮職守琬琰之¶
彜章舖鴻藻而立極誕兹宫之成也聖神聿興時維綴¶
旒信帝心之簡在用迓徳而彰景休皇輿發迹乎郢甸¶
鳴玉鸞之啾啾歌斯干以考室非鬼神而孰謀軫民役¶
<pb:KR4e0180_WYG_001-6a>¶
之勞疚卬先后之懿猷盖奕奕欵欵扏扏如也於是帟¶
幕宵縣緹帷宿設雲構呀赫豋降詘折龍超虎視逺瞪¶
近詧披&KR0008;竒妙䂓矩相汁神移天運俞哉匠哲夐牢籠¶
乎宇宙挹三宸而可擷山川𤨏尾而在下九野谾谾而¶
昭晰威靈旁魄而四塞規萬世而妥洪業乃念宣廟圖¶
掲豳風稼穡艱難景单心融乃念敬考調元習靜光祚¶
思賢永言顯聖是以服閑邪之烱戒體慎獨之徽言追¶
往初之遐躅襲得一之自然曰出王與㳺衍恒對越乎¶
<pb:KR4e0180_WYG_001-6b>¶
昊天昧爽兢兢而練要盖㝠心乎馮翼之先於是乎革¶
粃政尚仁厚興禮樂韜甲胄振幽滯揚側陋咨九扈禮¶
三壽乃郊上𤣥以昭在宥聲從海流澤與霖究覆露入¶
於毫芒猶闓懌而敷茂慶霄掞而嘉榖穎顯蠁&KR1544;之純¶
祐然猶嗛其休烈憖謂小康斥去竒衺以謹怠荒郅大¶
隗而問道誦丹書而自彊攬日月以為明摛雲漢以辨¶
章前蜚亷以渙號後號屏使服箱靡握譽而為綢旄濛¶
澒而幓昌光驅豐隆與列缺砰震曜乎鬼方永合徳乎¶
<pb:KR4e0180_WYG_001-7a>¶
泰清紘六合而為綱誶曰□□奥區昶曠奲麗庥神靈¶
兮睢睢盱旴泛泛滇滇逴廣廷兮戴盆掩袂睎天障日¶
紛萬情兮維皇建極維聖存誠鼎天經兮婥約脂韋𤣥¶
湣椉隟洞蘖萌兮沕潏曼羡錫𦙍隤祉仡頌聲兮時乗¶
六龍昭受休嘉億斯齡兮¶
　¶
　¶
　¶
<pb:KR4e0180_WYG_001-7b>¶
　¶
　¶
　¶
　¶
　¶
　¶
　¶
　泰泉集巻一¶
