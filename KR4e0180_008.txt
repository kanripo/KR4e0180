# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:25.140166
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷八
<pb:KR4e0180_WYG_008-1a>¶
欽定四庫全書¶
泰泉集巻八　　　　　　　　明　黄佐　撰¶
　　七言律詩¶
　　　元日(丙申/)¶
陽吹朝来動逺空九重春與萬方同金盤北望思承露¶
玉琯東迴騐相風日月催人䨇鶴髩江湖容我一漁翁¶
十年舊夢成追憶曽侍朱衣紫殿中¶
　　　燈夕立春¶
<pb:KR4e0180_WYG_008-1b>¶
東風澹澹月團團燈市逄春倍覺歡漢苑烟花曽駐馬¶
秦樓歌舞更&KR0406;鸞傳柑錯憶紅雲殿𫃵菜驚看白玉盤¶
官栁野梅俱在眼莫教長笛倚䦨干¶
　　　和鄧沃泉憲副元夕¶
昇平燈火幾喧闐□指東風十二年陸海魚龍春變化¶
艶陽桃李夜暄妍鎬京尚憶紅雲宴郢曲遥傳白雪篇¶
同是江湖懐聖主歩随明月望堯天¶
　　　暮春贈别李儀部稚大四首¶
<pb:KR4e0180_WYG_008-2a>¶
離夢揺揺倦倚䦨江城春共一尊殘馬前紅雨應難駐¶
鴻外青山正耐看粤國龍蛇蟠大澤漢家卿相滿長安¶
趨朝好在南薫殿莫待金風吹玉鸞¶
滿院櫻桃齊作花栁條裊娜牽風斜即看春事遽如許¶
自信吾生安可涯南國浮雲供伏枕北山孤鶴望移家¶
酒䦨相送柴門莫月滿遥林明釣沙¶
石門雲樹浩悠悠鴻㕍拚飛並綵舟君去可堪還北望¶
此心無盡亦東流月明桂館烟花曉風落榆關笳鼔秋¶
<pb:KR4e0180_WYG_008-2b>¶
傾倒渌尊頻看劍江湖何處有離憂¶
荔子紅時風滿枝彤雲飄忽望京師瑶壇曉日鑾輿度¶
珠樹㣲凉綵仗移北闕己新周典禮南宫曽識漢官儀¶
十年𤱶畝丹心在跂爾承恩向玉墀¶
　　　送顧少叅進表之京¶
殊方長走畫熊車薇閣松牎月色虚喜見西山歸𢧐馬¶
愁聞南海進明珠風生閶闔陳金鏡雲擁罘罳拜玉除¶
後夜若逄牛斗使前星應有鳯凰書¶
<pb:KR4e0180_WYG_008-3a>¶
　　　草堂酌别劉僊令¶
東方之日赤輪囷照我庭前䨥樹根仙鳬到門化飛舄¶
神魚入網開清尊南歸蹔與山水㑹北去莫受風塵昏¶
玉墀青𤨏寄消息夜夜梅花勞夢魂¶
　　　暮春醉逰¶
東風飄飄吹絮衣沈醉不憂生計㣲粤臺雲朗木客嘯¶
珠寺花深江燕飛山川有限天相罩薇蕨無言春自暉¶
已抛簪弁逐漁釣浩浩放歌明月磯¶
<pb:KR4e0180_WYG_008-3b>¶
　　　登觀海樓醉後作¶
逍遥短褐滄洲上突兀髙樓霄漢間潮落魚龍猶並出¶
日晴鷗鷺已知還衝帆野色來千里入座春聲殷萬山¶
飛絮又随杯酒盡東風何事亦偷閒(是日得/致仕報)¶
　　　緇塵¶
緇塵休問舊貂裘十日輕衫試薄逰春事只看芳草變¶
清尊聊盡白雲求雪車氷柱燕山路楓葉蘆花楚水舟¶
偶憶少年成獨笑夜調元鶴上丹邱¶
<pb:KR4e0180_WYG_008-4a>¶
　　　贈别黄子章北上次鐡橋司馬韻二首¶
沙頭寒日照津旗南㕍初飛北棹移謝客池塘新入夢¶
于門車馬重相期江湖冉冉氷霜盡花栁欣欣雨露私¶
春近可堪人漸逺停雲應是渺予思¶
芙蓉闕下綰銀章綵筆當年逐俊良沙苑月明馳駿足¶
掖垣花暗散鵷行西山爽氣朝應在南海遺珠夜有光¶
若到鳯池相問訊扁舟今在白雲鄉¶
　　　粤王臺懐古二首用王李二子韻¶
<pb:KR4e0180_WYG_008-4b>¶
粤城秋日轉觚稜與客登臺感廢興孤鳥逈随雲影沒¶
野花寒帯露華凝樓船有路天低海劍璽無踪谷變陵¶
留得當年歌舞地斷猿清夜笑烟藤¶
百年天地静風塵弔古臨觴莫愴神鳥雀似聞絃管夜¶
雲霞猶見綺羅春湟關北去元通漢肄水南来不向秦¶
絶勝楚臺揺落暮白蘋空對獨醒人¶
　　　夢逰洞庭作(有引/)¶
　　　　丙申杪秋夢軒轅奏樂洞庭之野迓予以彩¶
<pb:KR4e0180_WYG_008-5a>¶
　　　　虬之舟俾往觀之及渡湖則荷香襲人予訝¶
　　　　曰此西湖景也及登龜臺而上星月之下金¶
　　　　樓玉闕輝映在望宛然皇城也宫娥環列羣¶
　　　　仙賦詩伻予繼作覺而忘其第七句枕上足¶
　　　　成之¶
瑶臺今夕侍宸逰五色雲中駕彩虬銀漢有章回紫極¶
碧天如幕護皇州未央月轉芙蓉殿太液波含翡翠樓¶
欲奏霓裳先按舞鳯笙吹徹洞庭秋¶
<pb:KR4e0180_WYG_008-5b>¶
　　　送程太史舜敷二首¶
十月露葵青滿蹊嚶嚶山鳥向人啼梯飈直與鸞霄近¶
歩壑回看象緯低池上引杯元鶴舞花邉移燭紫騮嘶¶
湘絃一奏清商曲離思如雲暗栁堤¶
供奉當年紫禁東扁舟吾已謝鵷鴻烟花北望開秦苑¶
江海東流遠漢宫婺郡趨庭䨇舄逺粤臺傾盖一尊同¶
白頭遲爾青冥翼興在驪駒感慨中¶
　　　苦雨¶
<pb:KR4e0180_WYG_008-6a>¶
即看蒼翠逐人來何限藩籬向水開北極雲烟連粤樹¶
南溟波浪接燕臺蘅臯慣見蛟龍舞草屋長聞燕雀迴¶
自笑野夫貧亦得小樓髙枕勝蓬莱¶
　　　夏日方氏園池小集分韻得狂字¶
寳月團團山霧黄薫風拂拂水烟蒼尊前白紵翻新調¶
檻外紅蕖妬艶粧栁榭拂雲來鸛鶴蘭橈衝雨散鴛鴦¶
習池金谷風流在誰道江湖放酒狂¶
　　　中秋白蓮沼上見月¶
<pb:KR4e0180_WYG_008-6b>¶
穆穆金波照玉泉人間天上共嬋姢雲移寳鑑初離匣¶
風定驪珠正在淵萬里河山看桂闕九霄環珮聴娥仙¶
芙蓉不為烟霜老更覺光輝異昔年¶
　　　秋夜卧疾¶
西風瑟瑟到芙蓉寒入瓊樓十二重極浦雲烟連朔雁¶
滿城砧杵間踈鐘宫中思婦歌秋扇塞上征人望夕烽¶
何事文園正消渇金盤空有露華濃¶
　　　臘月立春感懐次梁南臯韻三首¶
<pb:KR4e0180_WYG_008-7a>¶
嵗晩春陽開淑景海濵林薄振暄風朱門雜㳫笙歌裏¶
皂㡌逍遥水石中南國暖囘鶯易至北河氷結鷁難通¶
沈香亭上花應發誰奏清平入漢宫¶
粤城歌吹曉紛紛隠几蕭條實飽聞生菜又從年裏見¶
綵花曽向御前分有情北鴈随遲日無賴西郊自宻雲¶
最羙梁鴻詩律好五噫何事悵離羣¶
萱草&KR0466;寒先自生臯禽掠暖復交鳴百年未滿祇湏醉¶
萬事逄新殊可驚楚地雪霜當嶺盡粤臺雲物到春明¶
<pb:KR4e0180_WYG_008-7b>¶
登臨一嘯人間世猶有滄浪堪濯纓¶
　　　逰㤗泉席上與陳京兆天㳺鄧憲副沃泉分韻¶
　　　得丈字¶
一尊何處可論文買得青山近白雲野色不随秋氣改¶
松濤長共磵聲聞翦茅漸作花三徑種稻頻來鶴數羣¶
吟眺不知仙客去滿林蘿月白紛紛¶
　　　登泰泉山椒和天㳺峰字韻二首¶
萬仞烟霞一短笻緑蒲黄菊盡仙踪安期海上空遺舄¶
<pb:KR4e0180_WYG_008-8a>¶
崔相菴前祇㫁峰道在滄洲應易得笑縁塵世每難逄¶
何時更定雲岑約襆被同聴野寺鐘¶
瑶空飛翠可扶笻仙侣凌秋覔異踪樵逕風清聞落木¶
海門霞起混髙峰蠏泉瀹茗吟邉酌虹澗尋花醉裏逄¶
翻笑十年塵土夢馬蹄空趂景陽鐘¶
　　　南園弔古用梨字韻¶
南園秋草蔚萋萋来謁新祠路不迷五嶺烽烟曽躍馬¶
百年忠憤但聞雞逄崖往事西風冷蹈海名髙北斗齊¶
<pb:KR4e0180_WYG_008-8b>¶
却恨天津明月夜杜䳌啼血上棠梨¶
　　　次韻答周八崖憲長見懐¶
六月芙蓉開絳英粤池遥帶楚湘清山中麋鹿堪吾友¶
地上麒麟羡爾行玉殿翠雲懐北極石林紅日卧前榮¶
瑶華忽慰音塵隔南浦悠悠夢斾旌¶
　　　春日田園襍興次鄭大尹韻¶
農圃歸來荷聖朝暖風遲日出迢遥青黄夹路携児㸔¶
花竹成畦課僕澆牛帯寒鴉過别浦葉随流水聚平橋¶
<pb:KR4e0180_WYG_008-9a>¶
年來自覺踈慵甚無柰流鶯早見招¶
黄犢悠悠不用鞭緑楊裊裊未舒綿即看喜氣通邱壑¶
已有和風到海天陌上闘歌人似月花間吹笛酒如泉¶
年来種秫開三徑不為青山有杜鵑¶
　　　暮春效白沙¶
烟樹蒼蒼黄鳥飛草堂春晚故人稀北風巻雪馬猶去¶
西水漫天船未歸性拙乆𢬵元鬢改家貧長恐素心違¶
雨餘天闊芳蹊暖無數紅香㸃褐衣¶
<pb:KR4e0180_WYG_008-9b>¶
　　　春興和鄧沃泉韻¶
春回盤谷瘴烟消干吕青雲近斗杓丹鳯有書傳此日¶
白駒何事永今朝粤山採藥穿雲倦珠海尋僧泛月遥¶
招得草堂猿鶴伴碧桃花裏醉仙瓢¶
　　　詠燈花次余仲栗韻¶
天涯芳草翠連空惟有燈花相對紅金栗光芒如向月¶
銀釭開謝肯随風赤城霞起明牕裏太乙星移絳帳中¶
忽憶炬蓮随珮馬十年恩寵向誰濃¶
<pb:KR4e0180_WYG_008-10a>¶
　　　送李稚大廣右視學¶
吹劍當年歌昔逰十年塵夢對三洲湘山似㦸馬前出¶
楚水如絲天際流監禄豈知終化俗伏波何用更封侯¶
離絃莫奏清商曲梧葉蕭蕭已報秋¶
　　　九月與内姻兄弟登龍岡答梁應民二首¶
龍岡亭榭倚岧嶤采采黄花不憚遥陟岵看雲移白日¶
長松髙&KR0034;入丹霄風迴古寺千山葉野闊寒江萬里潮¶
曝背有懐還北望可堪關塞正蕭蕭¶
<pb:KR4e0180_WYG_008-10b>¶
江湖獨卧逄人少風日重陽登興賖碧海波光依㡌落¶
白雲山色抱簷斜松蘿正爾堪杯酒蓬鬢何曽媿菊花¶
帝圃仙臺休更問笑看天地有煙霞¶
　　　南江巻為馮侍御子仁題¶
南江之水向南流謫仙結廬栖上㳺真源混混自天地¶
巨浪轟轟連斗牛鳴臯元鶴月當夜入饌白魚風報秋¶
浩歌放浪渺然去為爾蘆間尋釣舟¶
　　　靈洲曉發¶
<pb:KR4e0180_WYG_008-11a>¶
妙髙臺前鬱水流寳地祇林何太幽雨晴山向鏡中出¶
潮長舟從天上游鵬風忽送扶光曉蜃月猶含珠海秋¶
一尊取醉掛帆去渺渺滄波飛白鷗¶
　　　峡山尋鐵壁泉源讌挹泉亭次王十竹韻二首¶
雲構初成風籟清翠寒當户接流聲禺陽鳯竹自秋色¶
趙叟魚臺空月明鐵壁長年鏘玉珮滄江終日駐霓旌¶
酒䦨更覔飛來跡直上蓬山絶頂行¶
蕭寺重過亭榭新十年烟艇實蔵身有情峡鳥催沽酒¶
<pb:KR4e0180_WYG_008-11b>¶
無賴江花笑問津極北雲烟看欲近天南氷雪坐疑真¶
尊前却憶乗驄使彩筆題詩合有神¶
　　　飛来寺右林莾中尋達磨石小憇戯作一轉語¶
&KR0466;空飛錫結嶙峋薝蔔香中草自春鳥渡雲移今此世¶
鴻㝠天濶我何人羲娥㫁送千年夢龍象終成一聚塵¶
便合拈花發㣲笑滄波無語月華新¶
　　　舟次韶州奉懐黎韶山用贈行韻¶
對酒聨舟忽異鄉曲江回望粤山長九成臺上簫韶逺¶
<pb:KR4e0180_WYG_008-12a>¶
二相樓前草木香春殿獨揺蒼水珮秋風偏洒碧荷裳¶
徘徊家國情何限雲白天清自一方¶
　　　秋日讌鳯來亭呈同逰符陳二使君¶
危亭開讌逼秋穹五馬同逰一馬&KR0865;岐路即看千里近¶
勸酬真覺四愁空楚山北向青如簇肄水南来曲似虹¶
笑指九成臺上鳯來儀應在碧梧中¶
　　　楊厯岩醉後詠月¶
明牧招擕上翠㣲金尊傾罷玉蟾飛桂枝似向淮岩出¶
<pb:KR4e0180_WYG_008-12b>¶
紈扇疑從漢苑歸澤國魚龍踈作雨江干鷗鷺乆忘機¶
廣寒共是曽逰客莫唱開元舊羽衣¶
　　　過嶺瞻望張丞相祠(九齡/)¶
蹇蹇宗臣起海涯荆州南去為誰家鼓鼙城裏青騾逺¶
鷹隼風前紫燕斜掲日聲華垂宇宙格天英采在雲霞¶
十年舊路生秋草長憶寒梅繞樹花¶
　　　登吴山驛樓曉望¶
樓外緇塵望不昏榣山髙峙彩雲屯潮聲近欲兼溟渤¶
<pb:KR4e0180_WYG_008-13a>¶
樹色遥應接薊門桑柘影踈嗟亢旱芰荷衣薄藉朝暾¶
憑髙倚劍歌回首家在天南烟水村¶
　　　立春日東墅探梅簡劉東溪中丞¶
招携東墅探寒梅冷蕋踈枝尚未開繡豸金貂頻促席¶
吴歌楚舞肯停杯東皇已正蒼龍馭靈女虚傳赤鳯來¶
風籟簫簫歸路晩采芳何處是春臺¶
　　　宫僚燕集次許松臯冡宰韻四首(己亥仲冬/十二日)¶
玉河皜皜樹蒼蒼歌管催春入燕觴四海簪纓趨聖主¶
<pb:KR4e0180_WYG_008-13b>¶
萬年圭鬯属元良風雲燦爛銅扉裏日月光華玉殿傍¶
留滯周南通籍晩只將麟趾詠姫昌¶
桂宫蘭殿倚穹蒼綺席&KR0466;寒緑滿觴銀牓自今暉日月¶
金臺從古重賢良鸞鑣合㳫瀛洲裏鳯吹飄颻太液傍¶
既醉不愁歸路暝上台光彩属文昌¶
宫槐院栁競寒蒼仙侣開筵薦羽觴周誦師資曽作聖¶
桓榮稽古亦稱良榣山睇視西山外南斗追趨北斗傍¶
自笑冥鴻随羽翼即從詒燕頌隆昌¶
<pb:KR4e0180_WYG_008-14a>¶
前星炯炯天蒼蒼髙雲斐亹明霞觴鴻逵豈謂羽儀少¶
鶴禁正湏籌䇿良燕京舘閣玉霄上魏闕衣冠珠斗傍¶
陽春忽奏郢中調萬嵗飛龍應夀昌¶
　　　重午謾興¶
蕭艾青青烟雨中錦嚢誰與奏熏風&KR0406;驔駿騎来燕市¶
迢逓翔鶤仰漢宫竹葉謾随人意緑榴花孤倚客窓紅¶
去年此日衡門下笑采菖蒲碧澗東¶
　　　冬至早過承天門時同行者趙校書羅贊善唐¶
<pb:KR4e0180_WYG_008-14b>¶
　　　司諌閔中允謝司直¶
去年濟水逄長至今日蓬山得並逰西苑未聞歸大内¶
南郊何處禮圓丘葭傳淑氣三千界鼎現丹光十二樓¶
最是昔曽趨走地朝陽依舊殿東頭¶
　　七言排律¶
　　　曲江曉發贈别符頴江太守¶
曲江流水混晴霞嶺樹隂隂背郭斜八月揚舲趨鶴禁¶
十年垂釣向鷗沙曠筵揮麈歡無極明牧連騶興未涯¶
<pb:KR4e0180_WYG_008-15a>¶
錦寺劇談支遁躅㡌亭遥指邵平𤓰隋珠幾見傳仙掖¶
韶石重来駐使槎憂世舊愁憐杜甫阜民新調恊虞華¶
芙蓉國裏三千首烟雨樓前十萬家杯酒論文更何地¶
春風應在紫薇花¶
　　　庚子三月八日奉命充經筵講官有感賦十二¶
　　　韻¶
春風環珮集羣仙回首瀛洲二十年院栁緑垂鸞駕外¶
宫花紅入鳯池邉曉承綸綍開&KR0052;幄夕佩蘭英拱御筵¶
<pb:KR4e0180_WYG_008-15b>¶
青𤨏赤墀聊復爾璇題珍館故依然三階瑞氣纒黄道¶
六籍榮光出翠川祖武直從髙帝始人文真羡孝皇前¶
翩躚鵷鷺趨清漏縹緲麒麟颺紫烟芸閣秘書頻駐輦¶
羽陵遺策自忘筌座臨北斗霑堯酒(永樂中講讀官/燕賚同尚書)簾¶
捲南薫恊舜絃(天順中延諸學士於/便殿命中官撫琴)長樂賜來霞錦艶¶
上林擎出露桃鮮賡歌此日光華旦下拜何時咫尺天¶
遥望帝城珠樹裏金華凉月夜姢姢¶
　　　恭謁孝陵側望懿文墓(七言律/)¶
<pb:KR4e0180_WYG_008-16a>¶
紫金積翠鎮重泉絳節揚靈護九元五色雲車龍渺𣺌¶
萬行珠樹鶴翩翩鼎湖風雨秦淮水緱嶺烟霞句曲天¶
玉璽一從歸冀北鬰䓗佳氣自年年¶
　　　玉亭侍家慈宴坐述懐¶
玉亭幽勝頗宜人喜奉潘輿眺望頻龍闕日髙吴苑曙¶
鳯臺花發蔣陵春巢林烏鳥聲偏樂入饌鰣魚味更新¶
猶自倚樓清夢裏南溟天濶有垂綸¶
　¶
<pb:KR4e0180_WYG_008-16b>¶
　¶
　¶
　¶
　¶
　¶
　¶
　¶
　泰泉集巻八¶
