# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:25.177721
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷十
<pb:KR4e0180_WYG_010-1a>¶
欽定四庫全書¶
　泰泉集巻十　　　　　　　明　黄佐　撰¶
　　集句¶
　　　秋懐集句四首¶
傷禽惡弦驚愁人知夜長展轉不能寐秋風發㣲凉羙¶
人遊不還容好結中腸愛至望苦深何况隔兩鄉願飛¶
安得翼欲濟川無梁叢鴈鳴雲霄渥露沾我裳佳期悵¶
何許仰見明月光¶
<pb:KR4e0180_WYG_010-1b>¶
仰見明月光星河曙耿耿迢迢牽牛星蕩蕩空中景織¶
女處其東復與雲路永無情尚有歸令人發深省何以¶
慰我愁揮杯勸孤影¶
揮杯勸孤影孤影中自惻濁酒且自陶爲君長嘆息青¶
苔依空墻芳塵凝瑶席感歎何時平含情弄柔瑟遺響¶
飛青天青天何歴歴雲霞收夕霏廻風吹四壁君懐良¶
不開氷玉徒貞白¶
氷玉徒貞白江湖逈且深秋菊有佳色寒蟬無餘音感¶
<pb:KR4e0180_WYG_010-2a>¶
物憂不歇隔我浮與沉人生有離合孰為勞寸心濯足¶
萬里流長嘯髙山岑大哉乾坤内視古猶視今¶
　　　集杜句題彩鳯雲龍巻送方公子行¶
君不見隴山蕭索秋雲高山巔朱鳯鳴嗷嗷側身長顧¶
求其曹萬古雲霄一羽毛君不見瀟湘洞庭虚映空中¶
有雲氣從飛龍天地黯慘忽異色萬斛之舟行若風英¶
雄有時亦如此攬環結珮相終始鳯臆龍鬐未易識青¶
眼高歌望吾子¶
<pb:KR4e0180_WYG_010-2b>¶
　　　草堂别友人集杜句¶
倚江柟樹草堂前忽漫相逢是别筵縱酒欲謀良夜醉¶
將詩不必萬人傳朝廷衮職誰能補鄉里衣冠不乏賢¶
此别應湏各弩力濁醪粗飯任吾年¶
　　　南雄返棹集陶句二首¶
行行循歸路靡靡秋已夕遥遥望白雲露凄暄風息一¶
形似有制萬化相尋繹江山豈不險自古歎行役息駕¶
歸閒居梅桞夾門植曲肱豈傷冲披褐欣自得時還讀¶
<pb:KR4e0180_WYG_010-3a>¶
我書弱子戯我側提壺接賔侣抗言談在昔林園無俗¶
情雲鶴有竒翼孰敢慕甘肥素襟不可易¶
形迹滯江山僶俛四十年天地長不沒聊且憑化遷榮¶
華誠足貴於我若浮烟即日棄其官守拙歸園田白日¶
掩荆扉藥石有餘閒嘯傲東軒下徘徊邱壠閒青松夾¶
路生紛紛飛鳥還人道毎如兹此行誰使然世俗久相¶
欺任真無所先何必升華嵩一盻周九天¶
　　　桂林雨中望諸葛亭有感集杜句¶
<pb:KR4e0180_WYG_010-3b>¶
雲水長和島嶼青江中風浪雨𡨕㝠霜凋碧樹作錦樹¶
色過棕亭入草亭諸葛大名垂宇宙元戎小隊出郊坰¶
卧龍躍馬俱黄土極目秋天虚翠屏¶
　　　草堂夜坐有懐梁南臯用韻集杜二首¶
琴瑟几杖柴門幽請公一來開我愁夜如何其初促膝¶
嵗云暮矣増離憂飄零已是滄浪客用壯翻同麋鹿遊¶
走覔南隣愛酒伴江花未盡㑹江樓¶
東流之外西日㣲羲和迭送將安歸江中淘河嚇飛燕¶
<pb:KR4e0180_WYG_010-4a>¶
天上浮雲如白衣即事非今亦非古暫時相賞莫相違¶
因知貧病人湏棄獨立蒼茫自詠詩¶
　　　秋日集杜句寄山隂周給事¶
萬里風烟接素秋杖藜徐歩立芳洲自知白髪非春事¶
更有澄江消客愁念我能書數字至悲君已是十年流¶
更為後㑹知何地湏向山隂上小舟¶
　　　草堂招湯處士民悦飲集杜句¶
君不見韝上鷹萬里寒江只一日焉能作堂上燕可憐¶
<pb:KR4e0180_WYG_010-4b>¶
處處巢居室丈夫垂名動萬年㑹是排風有毛質天意¶
衝寒欲放梅江上徒逢袁紹盃酒䦨擊劍蛟龍吼山根¶
鱣鮪隨雲雷男兒生無所成頭皓白我能㧞爾抑塞磊¶
落之竒才速宜相就飲一斗絲管啁啾空翠來如何不¶
飲令心哀¶
　　　東流江水篇(有引/)¶
　　　　至日承倫鄧二侍御召飲陪戴孟光廵按不¶
　　　　赴是日也獻酬歌樂盛麗動人夜坐有懐李¶
<pb:KR4e0180_WYG_010-5a>¶
　　　　三洲以李子與兹席也集杜成此盖感今念¶
　　　　昔以見會合之難云爾¶
東流江水西飛燕只願無事長相見咫尺應須論萬里¶
可惜刻漏随更箭憶獻三賦蓬莱宫聲價歘然來向東¶
喜得與子長夜語意匠慘澹經營中年年至日長為客¶
口脂靣藥隨恩澤此時與子空歸來鴻飛𡨕𡨕日月白¶
孤城西北起髙樓伐木丁丁山更幽青鞋布襪從此始¶
長歌短詠還相酬鐘鼎山林各天性後來况接才華盛¶
<pb:KR4e0180_WYG_010-5b>¶
青眼高歌望吾子蒼苔濁酒林中静冬至陽生春又來¶
亦知窮愁安在哉江上被花惱不徹安得徤歩移逺梅¶
梅花欲開不自覺細推物理湏行樂玉壘浮雲變古今¶
瑶臺侍臣已𡨕寞君不見周南太史公凡今誰是出羣¶
雄詞源倒流三峡水胡為見覊虞羅中君不見西蜀杜¶
陵老多才依舊成潦倒且盡清尊戀物華不知明月為¶
誰好高視乾坤又可愁尊前還有錦纒頭緑雲清切歌¶
聲上多暇日陪驄馬遊紫衣將炙緋衣走饔人受魚校¶
<pb:KR4e0180_WYG_010-6a>¶
人手憶昨邀懽樂更無此曲祇應天上有簫鼔哀吟感¶
鬼神回風䬃䬃吹沙塵合懽却咲千年事白水青山空¶
復春¶
　　　集杜句贈右溪倫子¶
晩來幽獨恐傷神相送柴門月色新卜築應同蔣詡徑¶
名家莫出杜陵人侍臣緩歩歸青𤨏鳴玉朝來散紫宸¶
南極一星朝北斗勿云江漢有垂綸¶
　　　又贈青蘿王子與倫子同行¶
<pb:KR4e0180_WYG_010-6b>¶
渡頭翠桞豔明眉&KR0726;侣同舟晩更移鍾鼎山林各天性¶
風流儒雅亦吾師獨當省署開文苑㑹送夔龍集鳯池¶
離别不堪無限意呼兒覔紙一題詩¶
　　　倫子席上賞菊觀戯¶
多暇日陪&KR1301;馬遊尊前還有錦纒頭殘花爛熳開何益¶
妙舞逶迤夜未休遂有馮夷來擊鼔焉知李廣不封侯¶
合歡却咲千年事許坐曾軒數散愁¶
　　　與李子同賦觀奕¶
<pb:KR4e0180_WYG_010-7a>¶
清簟踈簾看奕碁百年世事不勝悲惟將遲暮供多病¶
不及前賢更勿疑庾信羅含俱有宅李陵蘇武是吾師¶
名垂萬古知何用獨立蒼茫自詠詩¶
　　　出郭課野老為園¶
野老墻低還是家為園湏學邵平𤓰已知出郭少塵事¶
且盡清樽戀物華江上小堂巢翡翠山樓粉堞隱悲笳¶
不嫌野外無供給來嵗還湏滿眼花¶
　¶
<pb:KR4e0180_WYG_010-7b>¶
　¶
　¶
　¶
　¶
　¶
　¶
　¶
　泰泉集巻十¶
