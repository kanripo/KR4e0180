# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:25.035634
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷三
<pb:KR4e0180_WYG_003-1a>¶
欽定四庫全書¶
　泰泉集巻三　　　　　　　明　黄佐　撰¶
　　五言古詩¶
　　　情詩二首¶
𤣥雲亘北陸朔風銷繁林荏苒歳律殫廣庭多沍隂仰¶
惜流景迅俯歎無完衾所思𦕈天末欲往氷雪深寒鵲¶
求其曹當櫩遺我音翩翩倐相逐望望獨傷心傷心不¶
可極付此焦桐琴¶
<pb:KR4e0180_WYG_003-1b>¶
旭光射凝雪起望前楹東曽雲忽蔽虧蹙嘯延緒風緒¶
風無廻輪曽雲自㝠濛佳人悵何許天阻安可通睴目¶
亦知晏蟄蟲亦知冬營魂抱區區佇立思音容歎息詠¶
其雨勞心夜冲冲¶
　　　學古一首為人代贈¶
信誓願偕老綺筵當夕張蕙心羙無度蘭鐙明洞房柔¶
情方日洽徤翮俄風翔金門邈霄漢玉音限河梁憂來¶
拊齊瑟偪側中自傷人生有離合世事安可常妍華化¶
<pb:KR4e0180_WYG_003-2a>¶
枯槁㑹見熈春陽¶
　　　歳暮言志一首¶
華年日婉晩隐几意不惬晞古思振纓撫時淚承㫸遥¶
聞逵術中車馬競馳蹀金張富熏天漢貂垂七葉紛紛¶
夸毗犀蹇諤叵容接守樸道所敦彌文世方業遺經如¶
不售已矣事畋獵¶
　　　憂旱詞四首次周天保韻¶
火昊何硉兀赬霞倐舒歛陽崕卉漸腓隂畛穗猶愞凌¶
<pb:KR4e0180_WYG_003-2b>¶
晨秉良耜届午已重趼豐殷雖有願藨蓘竟難展龜拆¶
徧沮洳象耕失巖巘赤子本誰責黄塵昧予眼下泉良¶
可悟膏雨亦云逺桔橰正紓急襏襫俄掲淺蹙嘯起長¶
歎司命孰囘轉¶
端居揆天道囘轉藉人理歌雩泊周典犠禱懐殷祀靈¶
鍳未云集甘㴻難乆竢皜皜咸池升浩浩元雲起光景¶
方蔽虧忉怛靡終已重隂閟閶闔阡術多荆杞幸此彌¶
天澤貺我崇朝喜魚龍恣瀺灂卉木紛旖旎驟焉不終¶
<pb:KR4e0180_WYG_003-3a>¶
惠昭假竟誰恃¶
昭假嗟無端汗下如流永長颷旦夕起萬里火雲動仰¶
晞灌木隂俯羡渫泉涌箕畢澹不芒蔚薈隮以聳積陽¶
忽退舎有渰弗旋踵滲漉洽&KR0008;壖慈蒨被疇壟數極見¶
仁憫望愜免疑恐亮非牲玉感尚覺藴隆重誰能揮龍¶
淵為我刑螮蝀¶
螮蝀不可指矧可刑使雨氛祲未詎銷霖澤自為阻爕¶
調付茂宰陶鈞自明主天居崇萬里齊州隔九土薦馨¶
<pb:KR4e0180_WYG_003-3b>¶
維齊明厚生在農扈嗔雷怒未平埸苗青幾許龜腸營¶
一食鶉衣成百縷頗聞禁苑凉鳯吹導鸞簵憂來奏虞¶
弦操縵且調柱¶
　　　贈黄子令浙水¶
沐浴際嘉運王路方清夷九重軫民瘼推擇為吏師夫¶
子受靈眷宰邑撫&KR1137;&KR0276;露冕浙水春銀章有光輝種花¶
當使滋澤民當使肥中心發陽和涸野成良畦灼灼崇¶
桃枝徤翮聊假栖一朝風雲合當為鴻鵠飛¶
<pb:KR4e0180_WYG_003-4a>¶
　　　送邱子令餘姚¶
車盖集宛洛愛子能乆要覧此光熈運奮翮楊英翹綰¶
綬宰花縣飛舄凌雲霄别子問何時朔風驅𤣥濤落葉¶
歸本莖茂松見後彫君子秉真性豈為寒暑揺援琴奏¶
清啇悵望心煩勞孤鴻遵&KR0113;渚别鶴唳逺臯慇懃仗尊¶
簋於焉永今朝¶
　　　送盱令奏凱北上¶
弱植抱匡濟宰邑光有孚妖藩構天禍奮身被縵胡談¶
<pb:KR4e0180_WYG_003-4b>¶
笑翦鯨鯢志與白日孤長颷激西江尠彼烏林謨奏凱¶
赴皇闕禆海皆歌呼鼓角聲遏雲組甲光載塗行當荷¶
寵靈千載昭令圗¶
　　　送劉子飬和督學山西¶
金風鳴素節嚴霜肅中坰新豐木葉脫㶚滻寒波生送¶
君郭門道衘命戒晨征飛幰指蒲坂落霞随斾旌陳臬¶
在風教晞古當振纓堯宫土華碧舜山烟草平相期闢¶
皇路為君謌徳聲¶
<pb:KR4e0180_WYG_003-5a>¶
　　　湛子宅夜讌和呂子仲木邊爐詩¶
圍爐坐寒夜嘉賔&KR1358;以盱朱火光吐日陽龢滿前除衆¶
肴歸一器變化斐然殊食羙且需熟充實諒由虗妙悟¶
得同志攬環誓相於¶
　　　雲州隐居¶
結廬天水交菰蒲斷人境水氣蒸為雲揺光混波影清¶
飈驅雲去净緑澄萬頃心随游鮒適目送狎鷗逈巻舒¶
悟世理流動入神領舉觥揮碧寥浩笑䇿飛景與君論¶
<pb:KR4e0180_WYG_003-5b>¶
大年龜鶴未為永¶
　　　遊李將軍梅園呈同遊張廖童三子¶
招尋出秋郭蕭晨恣游冶凉飈&KR0978;天末紫翠滿平野駕¶
言稅梅園水竹自幽雅方舟散鷖鷺通川入桐檟興乘¶
虚籟發目送驚湍瀉雲飛答流諷川泳避揮斚盤紆極¶
展眺塵悰儵瀟洒㣲茫髙嶼外隠暎暮霞赭營懽恨晷¶
速顧景不能舍今日廼何日勝引得陶寫達士謝溟涬¶
浮榮譬風灺文案苦纒紏况復役車馬緬懐區中人亮¶
<pb:KR4e0180_WYG_003-6a>¶
志良已寡¶
　　　伏讀今上即位詔有述¶
皇穹新㤗運帝蹟發郢甸謳歌仰元徳㳟黙受靈眷甘¶
㴻從寶輿瑞日麗瑶殿宸景既昭㫼慶宵亦䓤蒨得一¶
天下理吹萬群情抃渥恩流宇宙絲綸迅風電扶聴走¶
衰白喜極淚成霰毅皇昔開邊㝢内輪蹄徧大阿忽所¶
持群妖競方煽虐熖然不息豐鎬失詒燕悔從黄竹萌¶
痛自烏弓戀亨屯出䧺斷休否席耆彦布濩神武震灝¶
<pb:KR4e0180_WYG_003-6b>¶
噩人文絢奸如轉石去賢用㧞茅薦外圉事櫜戢内帑¶
發餘羡鴻猷悉以舉丕構從此奠非心在黄屋恫瘝惟¶
赤縣煌煌嘉靖治不厪鬼方戰崇極得辭圯宜民見通¶
變稽首誦堯言萬代永如見¶
　　　掄材赴公讌作¶
掄材受明詔躧歩金馬門清塵接台衮彯節追華軒高¶
讌春官署序爵列長筵殽核一何綺桂糈映蘭罇方懐¶
失士懼敢營酬酢歡金玉贊王度化成肇人文引領睎¶
<pb:KR4e0180_WYG_003-7a>¶
皇居紫氣騰元間聨翩謝慈惠稽首復何言¶
　　　春院試士二首¶
春院寂以逈魚鑰何重重哲匠賁嘉運海鏡開昭融華¶
鐙照藻服虗堂流夜虹豐膳侑清觴有集惟俊䧺入帷¶
見素月鳴枝懐緒風天心同静宻坐待虬漏終蹇衣拂¶
鞶礪矯望明河空恊極待群彦道合時乃雍安得翽翽¶
羽接翼鳴高桐¶
冀産多龍驥荆山饒竒璞永懐龢氏愆願騁孫陽目擁¶
<pb:KR4e0180_WYG_003-7b>¶
衾盤礴羸秉心向明燭朝餐青玉案暮御流黄幄衣緼¶
甘食䓑於焉愧珍榖誰令鈎棘習囘漓見熈穆偉矣歐¶
陽子千載仰喬嶽¶
　　　出京别親友三首¶
潔身逰魏闕周旋未言殫天衢何崇崇短翮思飛翻頼¶
我金蘭友婉孌同所歡䘖恩負覊絏遥役指岷嶓威㽔¶
集端委璀璨紛盤飱朝車發朔塗莫舟泊河干蹇袵自¶
兹去佇立懐辛酸矯矯飛鸞鳥奕奕彤雲端會長不自¶
<pb:KR4e0180_WYG_003-8a>¶
慶别促空成歎¶
杪秋天地肅元林嚴風發嗷嗷宿雁起萬里黄雲沒行¶
子懐越都胡馬嘶燕月佇立睇川原川原莾空闊樹萱¶
亮有懐食芹曠未達况兹别親賔何由慰飢渇昔為驂¶
與靳今為弦與筈¶
騑服本同駕葛藟亦相因辭家忽五載良朋成宻親貞¶
心秉金石綺言麗蒼旻終始誓不渝輝光期日新歳月¶
不我留鶗鴂鳴蕭晨驟駒方載路萬里違音塵志氣恒¶
<pb:KR4e0180_WYG_003-8b>¶
相孚異縣猶同人行矣各自勵修名良足珍¶
　　　登衡岳值風霧至絶頂忽霽感靈貺賦二十韻¶
炎徳殿南戒元功恊北祗大哉祝融祀邈矣陶唐時鍚¶
民溥鴻澤翊國隆駿基明明翼軫列滔滔江漢馳矻柱¶
立乾棟連絡亘地維衣帶縈三湘嬰孺撫九疑攅峰鎖¶
蒼霧標嵐横綵霓青玉固䓤蒨朱陵亦葳㽔兹山擅䧺¶
峻伊予嗜靈竒停艫諧夙願彯節随所之仰探丹鳯穴¶
俯見元豹崕㝠濛苦氛&KR2422;窈窕多路岐皎鏡雪方積虚¶
<pb:KR4e0180_WYG_003-9a>¶
壑風何悲豈知凌絶巘及此娛晴曦歘吸朅靈景混茫¶
開太儀烟靄散林薄雲光溢川坻平厓少延佇窮髮皆¶
可窺振衣望郢甸披雲辨京圻如彼朝陽鳥跂爾梧樹¶
枝整翮自兹去翺翔本無期¶
　　　濓溪¶
真儒去代乆一畞存遺宫濓泉冽不食旦夕寒潨潨芙¶
蕖謝光彩卉棘紛䝉蘢烏鳥聚喬木噭噭鳴積隂依岩¶
見樵爨駐轍聞村舂日晏牛羊下秋高禾黍豐遡源曠¶
<pb:KR4e0180_WYG_003-9b>¶
無人沿洄焉所終蹇予勇言邁杖䇿安能從精靈諒斯¶
在沕穆相為通繄昔宋中季皇流疊褒崇披雲起結構¶
洒翰盤蛟龍霽月輝朱綴光風揺𤨏窻誰令坐消歇吾¶
道曽何窮¶
　　　月岩¶
驅車冐靈雨月岩訪幽竒引顧穹壤間見此兩鬱儀蟾¶
兎耀白日神工開翠崖金波互盈朒玉輪中渺瀰消長¶
瞻世變弦望通天時廣筵得明牧脫幅忘塵覊葭鳴虗¶
<pb:KR4e0180_WYG_003-10a>¶
籟起杯深靈景移因之發長嘯風生叢桂枝¶
　　　送秦刑曹之留都¶
瞻彼長淮水上有孤鳯䑓驅車發朱夏岐路何恢台淑¶
問睎臯陶振纓感我懐我懐草昧初經綸恊雲雷晉接¶
有遺構豐芑多良材粲粲琅玕花亭亭倚風開昊穹正¶
元邈孤鳯何時来¶
　　　蓮亭奉南渭王宴中¶
莵圓啟瑶構靈沼競芳鮮蓮花何瞱瞱蓮葉何田田耀¶
<pb:KR4e0180_WYG_003-10b>¶
魄汎空波神飈起中天馨香入襟䄂把酒心茫然懿此¶
出深滓素質虚以圓本無枝與蔓何懼外物牽緬懐君¶
子徳㝠心入冲𤣥嘉賔從南來浩倡恊虞弦閭閻一以¶
阜民愠從兹捐徽音徹穹&KR0146;清歡眇雲烟思為雙飛鶴¶
接翅浮漪漣¶
　　　大興隆寺小集贈别盧侍御堯文分韻得冕字¶
孤飛思比翼獨行願同輦自我違良友契闊情不淺京¶
洛期合幷江淮悵悠緬今夕乃何夕及此㑹軒冕寶瑟¶
<pb:KR4e0180_WYG_003-11a>¶
延素月金罍耀芳宴問子何所為令猷日光闡乘驄訓¶
青衿雕龍理黄卷譬彼荆山璞追琢盡成瑑采蕭固三¶
秋藝蘭亦九畹洋洋清啇闋宛宛車輪轉脉脉䘖離憂¶
惻惻増婉孌潞渚肅清漲秣陵望丹巘自非南流景何¶
繇知近逺瑶華遲爾音瓊樹跂余蹇千里通精誠願言¶
各敦勉¶
　　　秋日登萬歳山不果至瓊華島遼后妝樓而返¶
　　　與張廖二子同賦分韻得登萬二字¶
<pb:KR4e0180_WYG_003-11b>¶
元天臨析木白雲出丘陵皇居阻通軌神池閟清澂翠¶
峒紆歴覽瓊樓恣攀登陽陸日月逈隂厓雷雨憑琱䦨¶
綴碧蘚藻井巢蒼鷹炯戒鍳夷夏端居思廢興飛狐已¶
迢逓䟽龍向軒騰宇宙席休運人神歸聖能同逰集軒¶
冕縟儀崇股肱虹橋架鰲炬星旗翼鸞乘靈踪固葱蒨¶
秋霜正嚴凝撫化惜遐旻覩物懐堅氷長嘯倚林藪浩¶
歌望觚稜虚籟殷珠樹凉飈揺玉繩兹逰信有適誰言¶
殊鷃鵬¶
<pb:KR4e0180_WYG_003-12a>¶
青梧飄素秋烟靄變昏旦所忻天地肅適意山水翫𦕈¶
黙循玉闕威遲度金澗長虹浮大川積翠亘天半瑶甍¶
拂台斗綺窻瞰雲漢丹梯指遐坂黄圖入英眄鳯京環¶
百二鵬霄翻九萬風起雲嵯峨日耀樹凌亂昔聞青娥¶
妝今日碧草蔓採蓮無緩歌握蘭有遺歎淋池翔玉鳬¶
芳洲宿朱鴈蹇予及朋好羡爾逰波瀾謔浪金門隐凄¶
其廣陵散扣閽詎有遇褰裳庻無悶緬懐岩桂叢徘徊¶
歳將晏¶
<pb:KR4e0180_WYG_003-12b>¶
　　　聞汪侍讀奉命校書建陽詩以奉諗¶
矯矯鸞鳯姿翩翩出蓬海吐巻嗟已塵䘖甲今安在姬¶
壇乆零落孔室沉光彩振翮時一鳴人文朗千載緬邈¶
閩嶠東瀟洒辭鴛鴻而我詠苞栩騁望愁烟空蒹葭下¶
玉露橘柚揺金風因之感揺落征心夜冲冲¶
　　　十六夜補之席上賞月分韻得水字¶
長風吹燕樹月色浩如水華堂撤明燭飛軒集同軌金¶
波散牕戸瓊筵一何綺興随虚籟發歌逐流雲起清輝¶
<pb:KR4e0180_WYG_003-13a>¶
雖可悦𧇊盈自兹始人事有代謝况乃幽元理惟恐秋¶
已深嚴霜被蘭芷黙坐聞踈砧孤懐渺千里¶
　　　學古三首贈胡承之歸關中¶
翩翩雙鳴雁噭噭雲中飛姢姢蛾眉女札札流黄機棄¶
置不成匹嘆息減容輝問女何所嘆良人悵有違萬里¶
遥相望何由接音徽蕙樓鍳素月蘭鐙暖虚幃身非驂¶
與服安得同車歸河清尚可竢㑹合何可希臨岐奏此¶
曲淚下誰能揮¶
<pb:KR4e0180_WYG_003-13b>¶
巾車返初服凌晨發京洛引顧咸陽道雲山互參錯威¶
夷眄三塗嶔岑辨二岳草樹鬱仟仟溝塍紛漠漠霞日¶
映宫雉明&KR0781;見城郭行子歸舊疆園田懼蕪落莊生傲¶
柴柵臺公願藜藿已蠲原憲耻無論啟期樂道因儻來¶
悟心泯然疑作逹士有違矩巻舒在龍蠖¶
元冬服纎纊不若貂襜褕新知雖云樂不若故人姝華¶
軒豈不羙休休惟故居故居乃何所乃在秦城隅山泉¶
環户牖樹木何舒舒開簾見栖鳥臨淵羡潛魚孤菊揚¶
<pb:KR4e0180_WYG_003-14a>¶
其英芳草不復除適意向井臼陶情在琴書此生諒已¶
得不樂將焉如¶
　　　八羙詩八章章八句羙同館八君子也分擕眷¶
　　　戀聊宣别情云爾¶
　　　　張侍御(補之/)¶
水南鸞鳯姿栖心向丹霄蘭臺聊大隐塵埃視金蜩詔¶
我一東詩粲粲英瓊瑶容輝在寤寐鄙恡猶自銷¶
　　　　張太史(文邦/)¶
<pb:KR4e0180_WYG_003-14b>¶
龍湖藴神竒豪爽絶今古性不纓垢氛嘯傲對珪組存¶
身貴深蟄偕時乃施普炳炳金雘言銘之在𠂻腑¶
　　　　葛黄門(子中/)¶
魁山兾方傑愽雅能沉幾振纓願匡濟握鏡通元㣲申¶
章吐芳訊煥爛雲霞飛行矣掩瑶瑟知音良已希¶
　　　　趙黄門(信臣/)¶
洪洋秉清真胸次無塵滓髙卧煙山春倐為蒼生起裁¶
詩最清絶秋月照寒水臨岐懐好音軫念林居子¶
<pb:KR4e0180_WYG_003-15a>¶
　　　　楊中允(達甫/)¶
方城甲天下靈氣鍾神州蹇諤斥奸佞謙光遇王侯青¶
㝠翔徤翮白日縣方猷喟焉傷别促采蕭詠三秋¶
　　　　廖太史(鳴吾/)¶
廖子謝白鹿英聲振金馬掞天摛䧺詞星辰紘九野鳬¶
藻競馳目驪珠遂盈把嗟予蹇且拙末由追大雅¶
　　　　鄭黄門(九萬/)¶
鄭公不勝衣見義奮直前日月勤獻納忠憤思囘天芸¶
<pb:KR4e0180_WYG_003-15b>¶
閣昔講肄器重余獨先誦抑師衛武終身知寡愆¶
　　　　王太史(允興/)¶
蘭陂何温温璠璵羙無度遇事類遲鈍潛心絶馳鶩六¶
籍究萬㣲績學日宏富燕郊獨送逺離情滿毫素¶
　　　逰通天岩同林二山憲副作¶
石林展竒眺飛幰遵崇阿翠璧中洞開雲日相盪摩桂¶
户頫瓊闕花宫敞銀河四顧絶埃&KR0381;顥氣流靈龢披襟¶
倐蕭散盤礴興嘯歌陶陶随所適野酌依烟蘿皓月照¶
<pb:KR4e0180_WYG_003-16a>¶
堤桞㣲風揚澤荷蹇帷自兹去真賞豈在多¶
　　　白沙新祠二首¶
尼山日雲霧嘆息彌軫情萬有何芸芸虚完本中扃好¶
古遺真筌乃為耳目營所以林居子持此常惺惺嗟彼¶
芷與蘺不同春草榮元穹正揺落辛勤薦芳馨¶
崇祠倚雲漢彯纓陟遐坂蕭蕭木葉下冉冉歳月晚貞¶
元無停轂端坐知易簡環顧望九州天逵一何坦黄鶴¶
去不息白雲何時返¶
<pb:KR4e0180_WYG_003-16b>¶
　　　同年㑹以新秋同年雅集為韻六首在㑹者顧¶
　　　僉憲溱劉僉憲喬余給諫經梁侍御世驃倫侍¶
　　　御以諒及予也¶
南紀肇秋序金飈動高旻今夕乃何夕讌笑成陽春顧¶
劉憲度肅余梁鳬藻新倫子材卓犖俱稱華國珍媿予¶
澹蕩姿海鷗竟難馴¶
明月滿庭幽照我紫綺裘擕手歩明月舉白交相浮歌¶
聲浩無倪颯颯松桂秋情随玉山倒興逐銀河流五君¶
<pb:KR4e0180_WYG_003-17a>¶
顧我笑真成鵬鷃逰¶
粤客鳴絲桐商聲出瑶空始奏天地肅再奏煙霜濃萬¶
里乆為别一尊今始同願排十二翮乘雲扈飛龍三星¶
在丹牖可以明深𠂻¶
落落荆山璆輝光燭中天舉舉同聲友五彩蔚相宣舒¶
嘯儗鸞鳯揺筆生雲烟玉壺酒易滿金樞月難圓對景¶
不盡意應嗟離别年¶
海濆集群彦蜚英振風雅對月成七人可以當作者顧¶
<pb:KR4e0180_WYG_003-17b>¶
予忝嘉招瓦缶混瓊斚天長去鴈逈霜急飛梧下因之¶
感揺落忘情共陶寫¶
碧山金琅玕綵鳯日翔集氣誼有不同只尺寧相及主¶
歌白駒勸賔賦長鯨吸醉來願天逰海月期俯拾蹇衣¶
渺然去玉露沾塗濕¶
　　　避暑矩洲書院與歐陽憲副汪少叅黎倫二道¶
　　　長王主政同賦得矩字¶
招揺出西郭宛轡臨芳渚浮陽耀原隰凱風動禾黍伊¶
<pb:KR4e0180_WYG_003-18a>¶
人不可見中坻敞衡宇開軒游鮒適巻幔賔鴻舉顧我¶
平生友兹焉澹容與肅肅嘉樹隂行歌謝徒旅睎髮散¶
煩燠蜚觴對靈雨好樂無太康先民有遺矩襜帷難乆¶
淹虹橋屢延竚嗟彼鳬與鴈安知慕儔侣¶
　　　秋日豋鎮海樓有作呈同逰東庵徐憲副顧小¶
　　　涇劉魚洲二僉憲¶
飛樓鎮重溟鑿翠倚太清翩然彩雲上玉京連五城綺¶
户環日月丹梯殷雷霆秋風左右至松檜皆金聲留連¶
<pb:KR4e0180_WYG_003-18b>¶
紫霞賞慷慨滄洲盟俯視几席下茫茫盡塵纓鰲極莾¶
安在鯨波浩難平¶
　　　逰粤䑓與方棠陵倫右溪王象川倫彦蕃同賦¶
　　　得覧字¶
精廬展良晤勝地紆元覧舍輿躡鳯磴聨袂度雲埯粤¶
䑓一以陟逺翠紛可擥瀟瀟雨初霽冉冉日欲䁆川光¶
溢寥廓野色開黤慘長謡出金石英論照肝膽於焉謝¶
覊束何必理鉛槧沉㝠聖所&KR0575;傲睨吾豈敢憑林悟榮¶
<pb:KR4e0180_WYG_003-19a>¶
悴歩壑玩流坎覇圖有遺跡因之動遐感¶
　　　泰泉山中二首¶
清曉遲來客采芳從岵間織鳥忽飛動蒼松澹然閒囘¶
顧丘中雲為我封柴關風吹唐棣花灼灼翩哉翻惄焉¶
抱饑渴黙坐愁烟山¶
流水出深澗秋風送啼鳥邂逅問樵客薇蕨今多少行¶
歌去不顧倐在煙蘿表鷃鵬各有適耳目暫無擾緬懐¶
區中人營營自昏曉¶
<pb:KR4e0180_WYG_003-19b>¶
　　　贈吳白樓學士展墓歸蘓州¶
雲海縱飛鱗風林戢歸翼委質贊王猷胡廼懐家食端¶
居揆物理去住各有適而我違松楸感歎靡朝夕肅穆¶
戒徂兩天惠流丹極揚旌潞河外税駕崑山側緹光發¶
芳甸積雪成春澤應時須哲匠因之感行色蒿宫承日¶
耀扈閣凌天闢戾矣母優㳺皇情軫明徳¶
　　　六月于役西江感群公餞送有作¶
西江肅王命衝炎枻蘭舟陳臬有程期將母不敢留軒¶
<pb:KR4e0180_WYG_003-20a>¶
車逺相送悵别情綢繆朝發沉珠浦夕宿拾翠洲靈風¶
吹柘旗海天浩悠悠顧見肅肅羽與波競沉浮竒雲混¶
高山豐草翳層邱自古負覊絏我何懐殷憂¶
　　　桂山¶
桂山何高高高可肩岱宗秀色灑百粤元匠開萬峰恍¶
如躡孤鳯鷙鳥翩然從又如乘雲槎星潢浩溶溶風廻¶
玉琮琤日射金玲瓏珠樹徧岩穴仙聖留靈踪我欲轡¶
羲和珮結蒼精龍峩冠朝太清獻此青芙蓉天長綵霞¶
<pb:KR4e0180_WYG_003-20b>¶
逺歳晩蒼烟濃長嘯倚盤石笙竽滿杉松¶
　　　蔣少傅約逰湘山阻雨不果招陳宋卿同讌湘¶
　　　臯書屋¶
湘山韞竒秀浩然歌逺逰晞髮思春陽衆芳薆曽邱星¶
車夙言駕六轡一何柔宻雲翳扶木蜚雨洒道周亮無¶
精誠格皇穹浩悠悠弭節升公堂綺筵羅玉羞晤言獲¶
飽徳良友副所求彈冠謝薦逹緩帶成淹留黄鵠拚拚¶
飛所覽在九州而我方永懐山川空阻修自非采蘭杜¶
<pb:KR4e0180_WYG_003-21a>¶
何由結綢繆願廻燭龍照庶以寫我憂¶
　　　道州何司空席上作¶
司空&KR0113;禹績聲華藹孤騫皜皜荆山玉虹光燭中天舂¶
陵雨新霽延我於邱樊卜築在蒼翠架搆依巑岏琴書¶
一蕭散遲日滿前軒和風泛煙際有鳥鳴樹間但覺清¶
尊滿不知斟酌繁閒堦玩流水踈籬見逺山遲廻歩苔¶
徑盡我平生言¶
　　　三至軒為陳高吾中丞¶
<pb:KR4e0180_WYG_003-21b>¶
提提高飛鳥羽儀耀䑓端顯顯高吾公徳威為世觀章¶
江三弭節不辭道路艱旄倪見公至煦媮成歡顔章江¶
東流去城郭何鬱盤䑓中啟華構桂戸橑以蘭祥鶤仰¶
迢遞賀燕來翩翻豈為麗丹雘芳馨良獨難端居揆時¶
運晤言及湖山邂逅適我願悵别起長歎¶
　　　浣俗軒為孫徳謙¶
㝠鴻避矰繳威鳯栖琅玕呼洶埃&KR0381;中誰能廻羽翰浮¶
榮逐不舍乃見掇危患嗟古賢智人天逰恒閉關(右/一)閉¶
<pb:KR4e0180_WYG_003-22a>¶
關求我志出即事廊廟文案雖紏纒音徽自高妙元珠¶
翳紺淵晶熒有餘耀朝市藏大隐振纓可同調(右/二)同調¶
子鳴鶴異臭誰斷金皎皎嘉石陽肅肅棘樹隂循除聽¶
流水鈎簾見鳴禽嘯傲層軒内聊用洗我心(右/三)洗心寔¶
稽古攫名非竢命利本競錐刀色能讓千乘義欲在丹¶
書聖狂有明鏡懿維皭不滓芙蕖秉貞性(右/四)貞性本自¶
敦廼為薄俗移驅車出門去擾擾多塵緇濯足蓬瀛流¶
晞髮扶木枝俗累自兹浣天衢以為期¶
<pb:KR4e0180_WYG_003-22b>¶
　　　洮水¶
驅車至洮陽山川互盤紆淮南征戰後衣冠滿郊墟好¶
鳥鳴青林交交如自娱問女逰何所戢翼方踟蹰湘沅¶
自南北人生無定居桑土隂以雨何由能拮据随陽媿¶
鴻鴈逐羙憐駏驉託身茍得所不樂將焉如¶
　　　衢村書屋三首為范憲副題¶
天衢何坦坦乃在東甌陽和風蕩原隰戴勝鳴高桑課¶
耕有餘閒擊缶歌慨慷世途方好徑而我循其常車馬¶
<pb:KR4e0180_WYG_003-23a>¶
帶傾覆貧賤起膏粱不見陵陂麥千載同感傷¶
天衢何坦坦乃在東甌側中田敞衡宇流水亘長陌逝¶
者毎如斯守真在冲黙好盈非所知適意即安宅草木¶
感懐新吾亦欣有得何必凌青冥羡彼雙飛翼¶
天衢何坦坦乃在東甌隅主人薄言歸豸服紆金朱杖¶
策玩魚鳥下帷理琴書舉俗愛芬華誰能有此廬退耕¶
混沮溺出即衛皇輿白雲蔚高山浩然懐巻舒¶
　　　嚴州孟太守去思亭¶
<pb:KR4e0180_WYG_003-23b>¶
魚龍召風雨仁義徠蒸民有感豈不孚所貴惟道真顯¶
允孟夫子為邦善經綸陽龢一以播弦歌日莘莘至今¶
輿人誦惻惻懐二親稅履表遺愛危亭瞰通津嚴山石¶
齒齒嚴水波鱗鱗水石㑹銷歇景燿垂千春¶
　¶
　¶
　¶
　泰泉集巻三¶
