# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:25.092651
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷六
<pb:KR4e0180_WYG_006-1a>¶
欽定四庫全書¶
　泰泉集巻六　　　　　　　明　黄佐　撰¶
　　五言律詩¶
　　　珠江夜别親友¶
祖帳循珠浦離杯對玉輪分襟移鷁首鼓櫂動龍鱗劍¶
氣千年合風期萬里親秖應開閣待今有漢平津¶
　　　雨¶
膚寸雲初起彌天雨正狂魚龍空窟宅草木各輝光爽¶
<pb:KR4e0180_WYG_006-1b>¶
氣連南紀愁隂接上方故山青未了歸夢此宵長¶
　　　對月二首¶
旅館維舟後江天入望時兎蟾當北斗烏鵲繞南枝只¶
恐金波溢寧教玉漏遲火雲消已盡真覺近秋期¶
江月初成鏡山城獨倚樓徘徊如伴客浩蕩更随舟陌¶
上清光滿尊前爛熳逰豈知離别後對爾轉添愁¶
　　　舟度彭蠡遇風作¶
奔䇿遵元渚揚颿向紫都遥林吹地籟巨浪舞天吳匯¶
<pb:KR4e0180_WYG_006-2a>¶
澤開長道風颷動壯圖扶揺自有適何必羡㳺鳬¶
　　　京邸春日思家¶
金市乗羊路銅街試馬羣夜吟低霽月春夢斷浮雲上¶
已蘭英㑹新年栢葉醺斑衣今未拂休寄錦廻文¶
　　　南征詞六首¶
鳯野傳清蹕龍旌逼絳霄風雷随鼔角日月耀金貂躍¶
馬宜春苑呼鷹織錦橋何如穆天子空賦白雲謡¶
月照牛山逈風飄鳯吹長從臣黄製袷歌妓錦為粧玉¶
<pb:KR4e0180_WYG_006-2b>¶
輦栖蘿幌金鞭問竹房夜䦨調虎撥知是奏霓裳¶
翠網張瑶浦黄旗漾碧流殷勤供廟薦蕭洒事宸逰御¶
氣通鮫室祥烟化蜃樓魚龍應自喜何敢負王舟¶
簇仗迎春至行宫向曉開日邊千騎合天上六龍來玉¶
笛吹楊栁琱鞍唱落梅共看毬拂笑岐路滿塵埃¶
栁暎金陵暮花揺玉帳春江淮明砲火閶闔動梁塵秘¶
戱徴西域迷樓搆北辰三千歌舞妓誰似掌中人¶
桂海停舟楫蓬山獻畫圖雲屯七萃甲風逓九關符進¶
<pb:KR4e0180_WYG_006-3a>¶
酒龍衣濕藏&KR0848;豸繡呼雞人那復報乗月射平蕪¶
　　　元日¶
四載逄元日悠悠燕冀間河山䨇鬢短風雨一燈閑鳯¶
沼随恩澤龍墀整珮環辭家長素食真愧紫宸班¶
　　　獨坐¶
獨坐禪扉逈懐歸思窅然花光明薄莫鶯語入新年綵¶
仗随春動華燈與月懸絶憐風景羙不是粤山川¶
　　　暮春郊外¶
<pb:KR4e0180_WYG_006-3b>¶
五日逄休沐千山得勝逰樓臺蕭寺逈花竹習池幽春¶
事已黄蝶舊盟惟白鷗烟塵奔走地逥首意悠悠¶
　　　月下贈張子文邦¶
獨榻依蕭寺清尊散暮愁踈鐘聞上苑片月在飛樓天¶
地䨇龍劍江湖一釣舟壯懐吾共汝揺落嵗云秋¶
　　　再次韻贈張子¶
長安木葉下蕭蕭生客愁夜寒空對酒雲澹獨登樓栁¶
岸横長笛花灘放小舟向來江海意凄斷為清秋¶
<pb:KR4e0180_WYG_006-4a>¶
　　　速張侍御補之同訪文邦詩以代簡¶
秋風起閶闔渺渺獨愁予水落蒹葭冷天長鴻鴈踈蘭¶
臺思楚客楓葉詠吳趨驄馬招携地琴尊信所如¶
　　　廖子鳴吾秋日見懐次韻二首¶
吾愛白鹿子詩傳鸚鵡洲隋珠偏照夜宋玉最傷秋水¶
緑芙蓉渚霜黄翡翠樓相㸔成去住徒爾賦離憂¶
知爾龍山飲憑髙鳯野開日從燕樹轉雲自漢宫來目¶
盡天南雁心飛江上臺杜陵空抱病庾信獨生哀¶
<pb:KR4e0180_WYG_006-4b>¶
　　　彌羅閣秋望二首與馬子仲房¶
珠閣拂瑶天憑軒興渺然西風吹野水髙栁送鳴蝉冠¶
盖黄塵裏關河白鴈邊相逄且披豁随意問元元¶
羽觀臨霄漢飈臺出薜蘿霞觴延客乆琪樹受凉多日¶
色隠平楚秋聲連大河君㸔惬幽意吾醉即狂歌¶
　　　秋日逰迎祥寺至玉泉與張楊趙陸四子同分¶
　　　韻得松知二字¶
珠林開鷲峰下馬聞踈鐘紺殿已狐兎翠琰空蛟龍對¶
<pb:KR4e0180_WYG_006-5a>¶
酒感慨發褰衣霜露濃蒼蒼暮色動秋聲滿寒松¶
迢逓尋蓮宇淹留詠桂枝玉&KR0865;穿栁入錦席傍泉移山¶
翠浮龍苑雲光溢鴈池塵心今已淨應有白鷗知¶
　　　中秋不見月文徴仲席上賦¶
明月隠天端踈燈耿夜䦨浮雲飛不盡萬里若為看暈¶
落鵬霄逈光生鳯闕寒誰能天柱上吾意欲驂鸞¶
　　　冬夜讌陳子學宅賞菊分韻得微字¶
黄菊冬猶艶清歌夜未歸興從添燭劇寒到引盃微宫¶
<pb:KR4e0180_WYG_006-5b>¶
漏挟風度塞禽衝月飛物華容易盡心賞莫教違¶
　　　新春¶
堯歴開元嵗殷邦數中興苑花紅未入宫草翠先凝功¶
業時看劍栖遲夜向燈匡扶在諸老貧病任相仍¶
　　　中秋夜對月¶
作客驚秋半行歌對月明玉輪看桂滿銀浦見槎横踈¶
栁門墻静髙梧風露清此時裁謝賦千里一含情¶
　　　素翁先生元日書懐次韻二首¶
<pb:KR4e0180_WYG_006-6a>¶
許身齊稷契揮手謝巢由鵲起千人悦龍飛萬國休王¶
春随聼履卿月照稽謀一任雲莊上鶯花鎻鷺洲¶
歸興憑誰語裁詩每自憐草青壺嶠外鷗白影池前淑¶
氣通嘉石祥飈洒列錢即看吾道在行止信皇天¶
　　　迎祥寺後逰次韻四首¶
五載吾重到䨇林路欲迷梯飈尋絶境拂翠見靈溪石¶
洞雲堪卧花宫鳥自啼遲回意無限歸騎及烏栖¶
輦轂環龍象躭逰未擬囘金貂何處所珠鳥至今來芳¶
<pb:KR4e0180_WYG_006-6b>¶
樹含青靄豊碑淨緑苔瓊簾自舒巻誰見化人開¶
沙栁明秋色烟蘿出梵香川原䨇歩屧感慨一持觴慧¶
日無人相慈雲不住方世縁如可度留宿逺公房¶
白馬開三乗祥鶤運九衢乾坤經浩刼陵谷盡浮圖栁¶
徑涵川淨楓林帶蘚枯倦㳺仍立馬寒日動平蕪¶
　　　舟中夜讌贈别胡蘇州¶
蕩檝語深夜知君懐草堂微雲開震澤錦瑟奏伊凉䬃¶
䬃滿紅樹翩翩飛紫凰曲終酒亦醉明日各殊方¶
<pb:KR4e0180_WYG_006-7a>¶
　　　虎丘懐古¶
寂寞吳王國笙歌入海雲夫椒先自敗於越遂能軍月¶
落苧蘿冷花深麋鹿羣千年金虎去誰守闔閭墳¶
　　　贈别黄武進同年¶
武進仙鳬駐三年報政成閻閭無復嘆山水有餘清渺¶
渺舟檝去蒼蒼霜月明停雲時隠几河漢欲三更¶
　　　贈别韋評事歸靖江¶
抗䟽甘南謫知君不負丞離情江上樹聚首驛前燈幽¶
<pb:KR4e0180_WYG_006-7b>¶
谷歌鳴鳥天池息大鵬扁舟泛明月囘首夢毘陵¶
　　　得子彌月二首¶
犀果欣延客風塵慰索居老親期有後逰子敢無書賦¶
命由天地他年定智愚誰能識英物啼看問何如¶
定省心千里栖遲夢一邱氷霜仍作客江海更停舟去¶
去憐渠小呱呱觧舊愁軒車那可問為爾重淹留¶
　　　立春¶
野館依寒渚愁吟且未廽春從今日到花在故園開白¶
<pb:KR4e0180_WYG_006-8a>¶
雪裁仙調青雲捧御臺陽和不負客偏入掌中杯¶
　　　雨木氷正月二日作¶
野樹紛紛白連朝雨木氷人情憐上朔天意望中興絮¶
雪風難起梨雲日易蒸春王調玉燭何事有嚴凝¶
　　　潞河元夜¶
水國明鰲火煙花接鳯城絶憐今夜酒空復異鄉情寳¶
馬嘶塵度銀蟾倚樹明客愁無處着况乃管絃聲¶
　　　凍開初發¶
<pb:KR4e0180_WYG_006-8b>¶
萬里圖南翼逄春始計程彤雲辭魏闕緑樹出秦京鼓¶
枻江天豁流澌野岸平因風傳尺素應慰倚門情¶
　　　河西午憇¶
水驛逺郊圻居然塵事稀酒帘明栁市漁網集苔磯隠¶
几白日靜開簾黄鳥飛行邊有林壑未覺素心違¶
　　　天津雨中即事¶
幕府開三衛糧漕集萬艘人皆甘海錯吾且醉村醪潮¶
落洲随出烟深岸却髙衝泥走風雨端坐看児曹¶
<pb:KR4e0180_WYG_006-9a>¶
　　　修復粤洲草堂經始桃源塢四首¶
草堂修舊業鑿翠向髙城頫首嗟人境㝠心謝世情山¶
從踈樹衆江入大荒平隠几雲霞裏翛然得此生¶
桃源初小築茅屋可衰翁井市錐刀外生涯一畝中喬¶
林聞獨鳥幽谷送長風朋好今如此清尊誰與同¶
日明花外路雨長竹間泉隔谷難逃俗依山自覺仙功¶
名歸墜甑宇宙入浮煙已悟逍遥化從今結静縁¶
排闥分青嶂充庭盡緑柯歛神知日永髙歩覺天多返¶
<pb:KR4e0180_WYG_006-9b>¶
照滿城郭孤煙生薜蘿到家三舍近塵土竟如何¶
　　　送周秋齋方伯歸閩二首¶
珠江愁送客薇省喜留君車馬三城動謳謌百粤聞滄¶
洲難吏隠紫極易風雲去去吾何道甘随麋鹿羣¶
南海瞻冠冕東風吹斾旌封棠無翦伐騎竹有逄迎春¶
舫随花發秋容入鏡平(家有秋容/亭秋鏡池)因思木蘭水端可濯¶
吾纓¶
　　　六月二十日夢中作七夕詩覺而憶其全篇録¶
<pb:KR4e0180_WYG_006-10a>¶
　　　以紀異¶
凉色晩幽幽踈梧知早秋古來傳帝子今夕㑹牽牛大¶
澤生明月蒼崖帶逺流憑髙語天上何事有離愁¶
　　　酌泰泉贈區廣文¶
一勺泰泉水中涵千仭青逺分舒鶴渚寒帶聚龍埛花¶
竹添蕭爽風雲助杳㝠看君蘇齒頬為爾續茶經¶
　　　宿靈川寄懐范大叅¶
性拙嗟無侶交深賴有君襟期珠海月去住桂山雲黄¶
<pb:KR4e0180_WYG_006-10b>¶
屋匡扶切蒼生軫念勤靈川烟雨裏憂樂夢希文¶
　　　興安道中¶
放浪滄洲客遲廻桂水春宻雲虚礙馬芳草逺随人野¶
闊啼鶯樹山多佩犢民戍歌愁聽汝荒服幾時新¶
　　　卧病二首¶
卧病梧山曉懐歸菊徑秋凄風催葉下積雨入江流遂¶
有鱸魚興聊為鴻鴈謀飄颻寄生事天地一扁舟¶
長笛送愁思孤琴随病身鴉飜中夜月鵲報故鄉人千¶
<pb:KR4e0180_WYG_006-11a>¶
里庭闈夢十年岐路塵悠然念黄綺誤逐漢廷臣¶
　　　寄懐徐養齋方伯¶
多病朋簪盍他鄉意緒孤梧江通百粤桂嶺隔三吳歸¶
鳥擇雲木㳺魚依渚浦何時同孺子髙枕著潛夫¶
　　　江村書舍為滇人魏徳如賦¶
勲業看朝鏡詩書伴夜檠下帷芳草色閉户逺潮聲飛¶
躍形吾道漁樵樂此生鯤鵬終變化滇國本南溟¶
　　　控海樓有懐徐可大¶
<pb:KR4e0180_WYG_006-11b>¶
南州徐孺子落筆滿人間江上笑為别天邊去不還髙¶
樓題控海此日獨看山尚憶危言日投簪且閉關¶
　　　厓山紀逰次鄭李二子韻二首¶
嵗晩空山静遥聞猿鶴音膠舟前日事傾盖此時心漁¶
戙乗潮急樵歌隠霧深停盃發髙詠興劇不成斟¶
夕陽惟鳥雀古道半榛荆蠧飽祠中木苔侵石上銘英¶
靈終寂寞風物自凄清仰羡東山老勞歌空復情¶
　　　泰泉山中贈倫王二子¶
<pb:KR4e0180_WYG_006-12a>¶
金澗遶清林瑶空出翠岑烟霞供永嘯松竹入長吟春¶
度鶯猶在杯香客每深随時共幽賞吾未倦登臨¶
　　　草堂避暑四首¶
林壑藹蒼蒼層厓曲抱塘閉門蛙鼔競欹枕鴿鈴長霞¶
珥混斜照炎威連大荒㝠心對鷖鷺將爾共滄浪¶
隠几消永日薫風揺紫微鈎簾一以眺緑水近岩扉嗒¶
爾烟光夕居然塵事稀翩翩松上鶴遥帶白雲歸¶
蹙嘯延清籟長謡集緒風嶺雲偏向北鬱水亦流東地¶
<pb:KR4e0180_WYG_006-12b>¶
切三邉戍天開萬夀宫飛仙挾明月應得到崆峒(時聞/車駕)¶
(上陵/)¶
徙倚碧氛氲行歌許鶴聞翦茅通月色攢石聚霞文裊¶
裊竹到水喤喤鐘度雲悠然頫塵世天外自為羣¶
　　　人日雨霽出門志喜¶
王春聽舊雨人日見新晴萬户笙歌沸千山紫翠明和¶
風勻栁色淑氣入鶯聲所喜青陽動休嗟白髪生¶
　　　糓日陳茶山少叅席上賦¶
<pb:KR4e0180_WYG_006-13a>¶
糓日過從喜薇垣禮數稀杯深花共勸坐乆月同歸南¶
海樓船静東吳粳稲肥使君能化俗未許問漁磯¶
　　　喜雨次陳茶山韻二首¶
獻嵗初逄雨随車且澤民小樓聽到曉幽谷見囘春燕¶
雀依巢静魚龍出浪頻滄洲理煙艇簑笠定随人¶
吾愛茶山子吳謳播粤民簷聲纔入夜野色盡成春水¶
漸浮舟濶花堪對酒頻向來雩禱切天果不遺人¶
　　　粤臺懐古四首分韻得幽字¶
<pb:KR4e0180_WYG_006-13b>¶
勝地經秦漢髙臺近斗牛片雲浮鬱水孤月滿靈洲事¶
徃市朝變秋來林壑幽覇圖何足問吾得采真逰¶
歌舞何人在襜帷此日留長江涵楚越逺樹入燕幽傾¶
國嗟摎女提兵憶路侯絶憐張樂地斜日下羊牛¶
對酒烟霞晩裁詩天地秋坐聞松籟逈行愛桂岩幽大¶
澤龍蛇逺荒臺鹿豕逰向來南海尉辛苦事嬴劉¶
南武河山在北窓花竹幽羲皇吾所傲秦越爾何尤紫¶
氣通三極滄波帶十洲悠然閲塵世髙枕白雲秋¶
<pb:KR4e0180_WYG_006-14a>¶
　　　白蓮次韻陳天㳺二首¶
丘壑舊同賞瓊琚新報詞岳雲増野色郢雪助芳姿枝¶
蔓勿復道緇塵非所期悠然夢商皓千載慰相思¶
懿爾泥不滓况茲清且漣洛神終有恨越女不成妍氣¶
奪星榆曉光含露藻鮮鈎簾渾未起宿鷺亦相憐¶
　　　草堂夜坐四首¶
浪迹少城隈衡茅向水開閉門青嶂合巻幔白鷗來地¶
僻清虛洞天高元覽臺坐聞松籟起竟夕思悠哉¶
<pb:KR4e0180_WYG_006-14b>¶
越臺舒嘯罷燕樹去人遥寓目成今古㝠心謝市朝枝¶
間烏鳥樂隴上白雲飄蕭洒不知晩空江自落潮¶
性癖羣魚鳥家貧足蕨薇偶尋瑶草去時共暮樵歸野¶
色入河漢鐘聲連翠㣲雲鵬有竒翼不為稻粱飛¶
雲卧開丹牖瑶天四望通虞絃徒觧阜楚客謾雌雄萬¶
壑收虛籟千林息斷蓬何當秋色裏一葉詠梧桐¶
　　　哭崔南甫二首¶
執業越三載盖棺悲仲春豈知吾未老空慟爾為人亭¶
<pb:KR4e0180_WYG_006-15a>¶
伯夙工賦原思甘食貧慰親能不死天與玉麒麟¶
芹泮始于邁舞雩頻詠歸倚筠瞻壽閣紉繐掃慈幃水¶
自三山逝雲依雙鶴飛夜臺終宿草知爾戀春暉¶
　　　緋桃¶
手種緋桃樹今成滿院春垂垂堪繫馬脉脉似懐人緑¶
水浮天鏡紅霞隔世塵向平畢婚嫁好在武陵津¶
　　　元夕次梁子韻二首¶
粤山依静渚陸海沸青宵火樹流丹夐芳郊拾翠遥驂¶
<pb:KR4e0180_WYG_006-15b>¶
驔風外轡窈窕月中橋向晩㳺塵寂猶聞薌澤飄¶
五夜軒車宻千門景色賖金波依樹渺銀浦逐城斜炬¶
合疑朝旭杯分似晚霞艶陽桃李在休唱落梅花¶
　　　春日元覽臺獨坐偶成¶
為愛春臺好逍遥到日曛栖神随豹霧矯翰謝龍雲水¶
自靈洲入山從粤井分無論拳與勺天地本同羣¶
風磴紆盤鬱雲蘿出泬寥日垂天北極春動粤南潮松¶
籟傳虚壑鶯歌赴逺簫悠然澹忘味何必更聞韶¶
<pb:KR4e0180_WYG_006-16a>¶
下上茅皆屋東西竹亦垣城標雙塔短岡擁一旗尊林¶
宻鳥巢隠風低蛙吹繁稀踈見畦畛真學邵平園¶
稍稍東風起臺前洲渚明竹光揺野色花氣潤蛩聲北¶
斗依身近南溟入掌平栖栖何所適孤嘯一含情¶
　　　次韻粱應房園居四首¶
青林依壩隈翠牖向東開大澤龍猶卧長安日自來濯¶
纓䟽鬱水拄笏對朝臺嘯傲浮雲外雄圖安在哉¶
攬轡漳南静彈冠薊北遥驊騮歸別墅鵷鷺夢清朝野¶
<pb:KR4e0180_WYG_006-16b>¶
水疑天咫秋花憶雪飄衡門繫舟楫知爾待風潮¶
水上誰家月山中幾度薇坐憐秋色半吟待莫禽歸風¶
定松聲合雲深竹逕㣲相過吾所願疲病興如飛¶
卜築青門勝雲山紫邏通蕭條同杜甫寂寞異楊雄日¶
月雙飛烏乾坤一斷蓬玉衡如可恊將子共絲桐¶
　　　夢中作(丙申/十月)¶
南斗鍾人傑中朝起帝臣日明鸞鳯署風静犬羊塵道¶
以無為大功存不宰神掖垣花萬樹無語自成春¶
<pb:KR4e0180_WYG_006-17a>¶
　　　送粱僉憲應房之貴州次韻二首¶
脉脉懐燕北行行度楚西地連丹水闊天入翠屏低奮¶
迅看鵬翼驂驔送馬蹄未湏談貴竹吾意在烝黎¶
秋星垂馬首北斗映南箕鳥静粤山晩天寒湘水㣲窺¶
園因伐木抱甕本忘機悵别蓬門下西風吹汝衣¶
　　　悼㓜兒在貞二首(有引/)¶
　　　　在貞以丙申八月十二日生妾林出也術者¶
　　　　謂其格甚竒始予感異夢有人贈以黄裙朱¶
<pb:KR4e0180_WYG_006-17b>¶
　　　　書狀元入三字其上付林服之既而在貞生¶
　　　　容貌端正性甚靈慧呼嫡母為母而姊其生¶
　　　　母甫及七月能聽二兄讀書識一二字每立¶
　　　　必依二兄膝不敢仰視人甚憐之或取綵花¶
　　　　及羽植諸案卓四端如樹焉人莫能為也四¶
　　　　齡暴病血痢僅七日以今正月九日死死時¶
　　　　猶挽其生母裾襟若訣别然嫡母亦慟哭之¶
　　　　豈向夢世謂狀元紅正血痢之兆耶抑予數¶
<pb:KR4e0180_WYG_006-18a>¶
　　　　竒不能育也埋之竻園天方寒雨曉起見綵¶
　　　　羽雜土灰中哀不能已為賦二詩¶
四齡虚度世七月早知書當日依兄膝危時挽母裾竻¶
園埋白玉蘭砌隕明珠拭淚看天地傷心汗血駒¶
汝慧言難盡吾衰情易哀黄裳空兆夢綵羽竟成灰曙¶
色連鴉起春寒逐雨來不堪心寸折淚盡更徘徊¶
　　　子陵釣臺次馬憲副韻¶
文叔資為理狂奴豈不勝髙風魯國釣斜日漢家陵鼎¶
<pb:KR4e0180_WYG_006-18b>¶
足歸侯覇糟糠愧宋𢎞羊裘見幾去龍徳至今稱¶
　　　濟寧舘與孟太僕同年共酌¶
清濟風濤静堅氷日夕深燕臺千里夢魯道百年心竹¶
葉浮螺斚梅花落鳯琴元冬堪縱酒白首得知音¶
　　五言排律¶
　　　贈江鍾石中丞¶
薇省聲華乆楓廷寵渥新鵬搏持憲節虎變起儒臣日¶
月纒雄劍風雲擁要津直將炎海澤散作塞垣春雪嶺¶
<pb:KR4e0180_WYG_006-19a>¶
遥連晉葱河近逼秦天驕雖匪茹廟略正如神昔者分¶
符竹恭惟督泮芹去思曽欵欵來學各駪駪匡濟才驚¶
代旬宣政絶倫壯猷端許國直道每禔身聲送潘輿近¶
威行衛幕勻攀援當此日歌頌更何人八座鴻應漸三¶
旌蠖轉伸蹇予隨赤管正爾奉清塵¶
　　　輓丘侍御母¶
汾水揚慈教閩山見女宗憂勤朝弋鴈諄切夜丸熊宻¶
宻衣間線行行道上驄鵻飛猶有集川逝更無窮笋泣¶
<pb:KR4e0180_WYG_006-19b>¶
交加翠萱嗟委墜紅臺烏向明月時為唤悲風¶
　　　送九江杜通判¶
杜曲傳千載韋經守一牕徽聲馳北戒新命佐南邦視¶
篆垂朱紱飛書出皂幢羣峰浮鹿洞九𣲖接龍江日下¶
華輈發風前疊鼔韸臨岐何所道珍重錦韜杠¶
　　　送張允清守濟寧¶
宛洛邅吾道風塵笑此生昔曽同客味今乃送君行冉¶
冉栁枝碧蕭蕭班馬鳴揮觥臨祖席飛幰問王程燕樹¶
<pb:KR4e0180_WYG_006-20a>¶
當齊盡河流到濟清一麾知不忝霄漢聴蜚聲¶
　　　秋日趙信臣席上詠夏菊分得纎字十八韻¶
開席來金馬濡毫注玉蟾蕭晨紆勝引逸興角精嚴淅¶
淅風生座依依日轉簷曲中芳樹浄天外綺雲纎老幹¶
偏宜石竒姿不避炎裳㽔黄競艶㔩葉翠交尖鰲闕髙¶
霞暎鵷池細雨霑香通縹玉液清奪水晶塩紉佩哀湘¶
屈餐英效晉濳只今營斗粟徒自擁帷襜世事燈前劍¶
心期架上籖牖開懐斧扆隅泣軫閭閻荆璞難為韞吴¶
<pb:KR4e0180_WYG_006-20b>¶
刀未試銛鯨魚終碧海鸚鵡亦紅甜抱拙蘄天遇躭幽¶
任俗嫌空羣憐逐驥知已願成鶼霜吹俄欺袂珠光漸¶
近簾相逄湏適意吾敢賦厭厭¶
　　　壽簡封君¶
縣圃乾坤大康衢日月長仙方元不老帝力正相忘皤¶
髪明鳩杖童顔醉鶴觴安車花栁逕擊壤水雲鄉菊對¶
金章艶蘭交玉珥行鳯毛鳴盛世豸角立岩廊歡動弧¶
南彩情深冀北望白雲如㑹意終日自悠揚¶
<pb:KR4e0180_WYG_006-21a>¶
　　　宿劉諌議蕡祠¶
諫議祠堂在栖栖托泮林雨垣春蘚合風栁莫蟬吟湓¶
浦天何逺沙河水自深獸爐浮勁氣虬箭逓徽音社稷¶
誰能奠經綸爾獨任毁方難入彀晞古合投簪桑海時¶
應變桃源路可尋炎荒終棄置幕府始浮沈宫府分南¶
北興亡共古今吐言扶白日囘首破曽隂牢落千年夢¶
凄清此夜心停鑣休逺躅呼酒滌煩襟宿鳥喧雲堞飛¶
鴻掠月岑廣陵有餘恨非直雍門琴¶
<pb:KR4e0180_WYG_006-21b>¶
　　　嘉靖丙戌郊祀慶成侍宴有述八十韻¶
五載精禋日三靈錫羡時東皇初出震北斗正臨箕煦¶
嫗凾元氣絪緼運太儀奉常稽令甲宗伯闡宏規扈閣¶
人文焕容臺禮數知馨香非黍稷繭栗實牷犧象性陶¶
匏具依神藳鞂為澤宫常選士禰廟夙謀龜齋沐神如¶
在端凝敬自持太羙調太鼎明水辦明齋衣桁囘猋桂¶
盤飱折露葵閬閬開秘殿莫莫䕶飛榱魄寳崇穹昊歸¶
藏恊地祇百神將受職二后並開基作對紛純黼升中¶
<pb:KR4e0180_WYG_006-22a>¶
共泰壝天門何蕩蕩帝蹟更熈熈承宇方寥廓中壇自¶
峛崺青葱森玉樹蠖略秀金支有瞽皆師曠無工不巧¶
倕宿縣龍蓀作馭路虎賁馳萬乗鳴鑾出千官委珮随¶
星辰歸劍履日月下旌旗鷺鼓雍容伐鸞簫縹緲吹孔¶
旍翻格澤壁壘走魖夔隊擬鉤陳列聲逾鬱律攠蒼蚪¶
衘玉軑彩鳯翳華芝畫㦸叢猶植周廬布似碁九關嚴¶
虎豺七萃奮熊羆漸覺天威邇相看日色遲班行分鵠¶
立匡衛結魚麗駐輦聞王夏趍庭奏采茨駿奔咸有恪¶
<pb:KR4e0180_WYG_006-22b>¶
麏至摠無遺静揆㝠㝠景深存眑眑思元圭端極拱朱¶
火粲星離鳬氏鳴春律雞人唱曉曦象馴環日轂驥集¶
簇雲螭琮璧交輝暎樵蒸待配藜僊宮澄碧落天樂動¶
黄麾軒冕繁璿藻垂衣矗玉綦登歌無白雪䟽越有朱¶
絲衎衎承雲舞皇皇就日姿空桑依大巻孤竹倡咸池¶
肸蠁知何許居歆諒在茲燔柴明逺漢埋瘞及窊坁遺¶
灺銷田燭浮埃静路岐天廻魚鑰啓雷動鳥旟移鰲抃¶
連三極鴻恩徧四夷饗神兼夏姒類祀法虞媯白帝卑¶
<pb:KR4e0180_WYG_006-23a>¶
秦畤黄郊陋漢祠上元昭降假下土受蕃釐慶洽需雲¶
宴懽同湛露詩堯厨傳萐脯鎬飲薦嘉脾百味銀罌疊¶
千牢綺爼披紫霞漿勝玉元圃菜如飴駕鳯花扶扆驂¶
龍栁拂覊羽林盈陛盾繡服耀軒墀日麗芙蓉闕風清¶
翡翠帷闢門來輔弼通籍引丞疑雉扇黄金幄麟軒白¶
玉逵五侯先在列百辟各攸司御氣通瑶席宮花散彩¶
枝鵷行霑聖渥虎拜感皇私楓陛宣酬勸蘭觴示恵慈¶
鏗金尊帝徳鋗玉合坤維晨露翻柔瑟鈞天起朔鞞華¶
<pb:KR4e0180_WYG_006-23b>¶
冠重岌嶪錦臂爛葳㽔虹辮天魔髪蛾揚玉女眉都盧¶
方矍鑠曼衍復躨跜海宇歌仁洽䪘鞻舞徳綏八珍仍¶
絡繹九籥詎參差諦聽金陵曲元非璧月詞皇天曽燕¶
及謨烈有鴻垂莫以龍顔喜渾忘虎尾危本朝真舜禹¶
吾道在臯伊禮峻崇簮紱心銘建鼎彛聨鑣歸月夕奮¶
翼赴風期周雅祈天保虞謨儆日孜鸞情馳禁籞鳯想¶
入罘罳喜色融山野榮光澹海涯摛毫頌元化萬物已¶
華滋¶
<pb:KR4e0180_WYG_006-24a>¶
　　　嘉靖丙戌元宵燕集分得銀字賦二十韻¶
帝城三五夕明月麗芳春玉宇澄暉早金樞泛灔新香¶
車騰桂苑緹騎出楓宸陸海魚龍混天關虎豹馴烟花¶
連鳯野簫鼔動洪鈞樂事還同衆清光故可人弄芳珠¶
作珮歩玉錦為茵寳炬交蟾影瓊奩並兎輪風廻歌舞¶
地香拂綺羅塵鰲綵浮燕樹星毬射漢津情随虬箭曉¶
興與鶴觴親對此開文㑹因之仰徳隣彯纓三益至揮¶
翰四筵陳淑氣回彤琯清歌盡白蘋音徽嗟爾闊契合¶
<pb:KR4e0180_WYG_006-24b>¶
道吾真鳬藻人争羡驪珠世共珍花邉青玉案栁外紫¶
綸巾雲户低圓璧虹橋掩寸銀赤霄繁徤翮滄海足潜¶
鱗共沐恩波洽追歡莫厭頻¶
　　　㳺金山次劉太守士竒韻¶
寳地紆元覧雌途擁𣑽僧風烟千里合江海一桴乗樹¶
色依山見雲光帶雨升象溟迷浴景龍鉢變炎蒸望闕¶
頻回首憂時更拂膺凄凉非楚客蕭瑟問吴綾¶
　　　次日㳺焦山復和同逰劉太守韻¶
<pb:KR4e0180_WYG_006-25a>¶
玉嶼凌空逈金山入望斜乾坤分砥柱日月送浮槎鶴¶
塚空烟水龍宫自雨花丹楓明逺浦白鳥失晴沙浩刼¶
皆成幻征途未有涯所欣陪五馬來此聴三車¶
　　　送翁少參歸蜀¶
北上曽傾盖南歸但倚樓旬宣臨粤土俊傑起瀘州菽¶
水情偏共蘭金分亦投甘為清淨退真脱網羅求奉檄¶
縁家食懸車謝國謀人歌棠所茇天照柏為舟白洞開¶
三徑黄花傲九秋潘輿馳燕喜郫酒侑鸞謳寳岫雲随¶
<pb:KR4e0180_WYG_006-25b>¶
望支江月映流羡君從此去扶病賦離憂¶
　　　中秋逰揚歴岩二十韻奉謝鄭南雄¶
旅客逢秋半重岩望日邉風江連楚粤雲樹極幽燕笳¶
鼓循坰發旌旂陟巘聫境推揚歴勝人喜鄭莊賢鷲嶺¶
開金地龍潭際碧天崖含蘿幌狭磴轉竹房偏裊綴云¶
何卉髙垂不記年竒音聞素瀑秀色映平田萬象皆超¶
忽千峰自蜿蜒嶺梅遥度馬堤栁競鳴蟬虚籟笙簧合¶
中軒錦繡懸清歌螺𣑽外妙舞鳥巢前轍逐朱旛駐杯¶
<pb:KR4e0180_WYG_006-26a>¶
從翠袖傳傍泉移綺幕拂石列瓊筵暯暯旋靈曜陶陶¶
象帝先㝠心忘泡影握手問真源北去浮鳴鴈南流跕¶
㫁鳶澗花寒未落雲碓晩相喧歩壑璇霄逈歸途璧月¶
圓何由窮絶頂直欲挟飛仙¶
　　　庚子孟冬恭遇千秋令節賜宴賦二十韻¶
燕翼年方楙虹流月始陽發祥開鶴籞稱壽舉麟觴睿¶
徳瑶山重䝉泉少海長聖箴承敬一神器副元良矯迹¶
崇賢裏含毫翊善傍漢莊言益敏夏啟道彌光元轡驂¶
<pb:KR4e0180_WYG_006-26b>¶
龍象丹幢引鳯凰鵠輿猶玉裕雞㦸更金相碩輔來蘭¶
殿英寮集桂坊壽街齊抃舞華闕儼趨蹌釦砌烟花繞¶
瓊筵錦繡張殷梅調鼎羙堯萐助羮香翠釡傳中使黄¶
封出上方座依紅日永杯逐綵雲翔自愧㝠鴻羽仍随¶
振鷺行洊雷期有則明兩祝無疆既醉縁霞紫無言感¶
昊蒼逶迤歸玉署彷彿度銀潢萬國懽聲動千官喜氣¶
揚霑恩何所似豊草露瀼瀼¶
　　　庚子二月入京述懐四首¶
<pb:KR4e0180_WYG_006-27a>¶
釋耒回鵷沼驅車入鳯城日明新閬苑春滿舊蓬瀛珠¶
樹森元極瑶壇槩紫清踟蹰思無限惟願㤗階平¶
赤帝驅胡地蒼姬奠鼎年仁&KR0636;繁露外禮縵慶雲邉㶚¶
棘懸孤壘臯蘭控萬弦詞臣頻獻頌誰敢勒燕然¶
白首承明直囘翔十五春花前仙掌露栁外屬車塵鶴¶
籞開青幌螭坳侍紫宸候朝清不寐瞻望月重輪¶
衮職云無闕徒聞上諌章地分青𤨏闥天隔白雲郷鳯¶
藻傳東閣龍暉接少陽所希吾道泰千古説黄唐¶
<pb:KR4e0180_WYG_006-27b>¶
　　　移居春坊詠庭檜¶
叢桂靄深秋蒼霞爛不收霜髯臨玉澗秀色帶崑邱拂¶
檻光風入縈窓璧月留恍然江海上飛躍有靈虬¶
　¶
　¶
　¶
　¶
　泰泉集巻六¶
