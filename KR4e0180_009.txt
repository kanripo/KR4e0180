# -*- mode: mandoku-view; -*-
#+TITLE: 泰泉集
#+DATE: 2015-08-25 00:24:25.155555
#+PROPERTY: ID KR4e0180
#+PROPERTY: BASEEDITION WYG    
#+PROPERTY: JUAN 卷九
<pb:KR4e0180_WYG_009-1a>¶
欽定四庫全書¶
　泰泉集巻九　　　　　　　明　黄佐　撰¶
　　五言絶句¶
　　　子夜四時歌八首¶
採桑南陌去共歡桑下嬉歸來理機素成匹待何時¶
黄鳥雙雙飛園林春意早歡愛緋桃花儂愛菤葹草¶
團團合歡扇揺動生薫風展轉羅幃裏時復障顔容¶
乗凉登水榭見那採蓮船石闕映芙蓉含悲誰復憐¶
<pb:KR4e0180_WYG_009-1b>¶
猛風吹梧樹玉露墜金井蹋歌人不聞明月照雙影¶
門前霜楓樹洒淚積成許蛛網&KR0482;黄蘖腹中苦思汝¶
白雪滿庭户朱火耀牕牖清歌侑蘭觴郎笑擥儂手¶
枯林噪寒雀開門歡正来炭爐火未冷思心欲成灰¶
　　　送劉符卿使楚¶
揚舲向荆楚渺渺烟波濤河橋揮手後酒醒明月髙¶
　　　梁子席上賞葵¶
蕭䬃天南鬢覊留冀北身憑將向陽意一為問花神¶
<pb:KR4e0180_WYG_009-2a>¶
　　　風雨與張景川酌¶
風雨送深秋千山木葉流黄花猶是艶知為故人留¶
　　　禾雀¶
兩三啁哳雀飛飛自容與天地無網羅郊原熟禾黍¶
　　　𤣥堂八景為羅大參題¶
大崗發靈源緑潭何迤𨓦松濤翻翠寒秀色亘千里(緑/潭)¶
(靈/源)¶
煙樹横一抹㣲茫混天色林踈見夜燈㸃㸃訝奎壁(上/涌)¶
<pb:KR4e0180_WYG_009-2b>¶
(煙/村)¶
丹桂孤巍巍移根自蟾穴空翠從風來萬古香不滅(丹/桂)¶
(山/香)¶
天衢在丹霄紫峒相與通常有五色雲飛繞蓬莱宫(紫/峒)¶
(天/衢)¶
商歌聞飲牛長夜嗟未旦東岡忽揺白織烏動層漢(東/崗)¶
(曉/日)¶
寒潮擁西岸漁艇互相呼答歌不知夜皓月生菰蒲(西/岸)¶
<pb:KR4e0180_WYG_009-3a>¶
(夜/漁)¶
徙倚村頭望翠竹干雲霄欲截鳯凰管憑誰叶虞韶(村/頭)¶
(翠/竹)¶
岡背何所有厯厯青松樹䬃䬃悲風来恍恍神靈雨(岡/背)¶
(青/松)¶
　　　題居竹軒¶
清隂滿牕户幽人澹無語翠影交龍蛇白日驚風雨¶
　　　題寒江小景¶
<pb:KR4e0180_WYG_009-3b>¶
大地陽初復寒江雪獨深古崖空老樹漁艇忽挐音¶
　　　寄易司訓體乾¶
北鴈飛南天蒹葭霜月圓美人千里隔深夜一燈懸¶
　　　題倭扇畫䑕¶
喜遇秦丞相悲逄漢大夫不知當磔日猶記太倉無¶
　　　月出¶
月出群犬嘷月入群犬静幽人耿不眠翛然發孤詠¶
　　　苦熱¶
<pb:KR4e0180_WYG_009-4a>¶
月淡萬籟寂更寒百蛩語道人據槁梧揮扇自驅暑¶
　　　遊南華次章樸庵韻漫作禪語¶
南能無伎倆妙境還誰履拈花裂虚空莫問如何是¶
　　　雙井梧桐小景¶
鳯鳥久不至魯叟悲道窮誰從雙井上手自種梧桐¶
　　　題畫鳩¶
大地龍正蟄江山望禾黍枝間聞女聲蒼林自風雨¶
　　　題畫練鵲¶
<pb:KR4e0180_WYG_009-4b>¶
蓬蒿恣浼啄羽翼何翹翹何如舍之去玉立當雲霄¶
　　六言絶句¶
　　　春日逰鄭氏莊¶
寒日園林載酒暖風簾幙啼鶯髙閣一回欹枕小樓何¶
處吹笙¶
　　　漁父詞¶
遲日桃花浦上輕風楊桞磯邉鼓枻一聲欵乃中流遥¶
見湘煙¶
<pb:KR4e0180_WYG_009-5a>¶
　　　春雨燕坐偶成¶
簾前膏雨䦨珊竹外鳴鳩往還隐几只銷香篆薔薇開¶
遍東山¶
　　　潞河曉發¶
樓前淼淼潮平陌上蕭蕭馬鳴孤月徘徊芳渚五雲繚¶
繞神京¶
　　　文淵閣登望(嘉靖/乙酉)¶
八柱高擎逺漢四簷長納明霞渺渺碧山雲樹重重紫¶
<pb:KR4e0180_WYG_009-5b>¶
禁烟花¶
　　七言絶句¶
　　　凱歌詞十首¶
聖駕南廵江水清凱旋惟恐露威靈虎賁夜散常山陣¶
龍氣朝纒細桞營¶
從官鵠立侍牙檣中貴蟬聨進玉觴百萬貔貅齊喝采¶
載歌常武賀君王¶
氛祲全銷玉劍寒鯨鯢京觀築如山風生虎帳刁斗静¶
<pb:KR4e0180_WYG_009-6a>¶
日照龍江旌斾閑¶
孝陵松栢貼青霄鳯輦龍旗久寂寥百嵗遺黎應感嘆¶
神孫英武似先朝¶
𤓰步寒潮兩&KR0309;通居民今得醉春風紅樓夜夜歌瓊樹¶
月墮河飜樂未終¶
不殺天聲本帝心大江魑魅暗山林夏廷合鑄神姦鼎¶
九牧遥聞已貢金¶
錦韉白馬出新河簇隊吳娃善凱歌譜得昇平新樂府¶
<pb:KR4e0180_WYG_009-6b>¶
内家休按舊雲和¶
諸畨鞮寄大侏㒧重譯于今聖得知已有茅封及邉帥¶
更將天姓賜胡兒¶
郊圻草木沾天澤淮海魚龍識聖顔聞道&KR0435;歌臨相第¶
唐虞今復在人間¶
翠華詢俗及閻閭長有祥光散九衢後夜五雲最深處¶
衆星髙䕶北辰居¶
　　　宫怨¶
<pb:KR4e0180_WYG_009-7a>¶
上陽宫殿倚雲霞天外時聞度翠華魚鑰重重鎖窓户¶
夜来春雨到梨花¶
　　　征婦¶
織愁長倩錦為文樓上花枝伴夕熏夜半朔鴻呼夢起¶
一天凉月沁香雲¶
　　　詠四皓¶
歌殘鴻鵠漢宫秋四老曾隨鶴駕游采采瓊芝謝車馬¶
不知羅網是留侯¶
<pb:KR4e0180_WYG_009-7b>¶
　　　旅夜¶
沉水烟消膩燭黄踈帷浮動月蒼蒼栖鴉不避霜風惡¶
繞樹數聲秋夜長¶
　　　送盧仁三首¶
河水東流無盡期分携休唱莫愁詞丈夫磊落要自許¶
蘭室桂梁非所知¶
金風剪剪不成霜八駿行春及萬方君去秦淮詢盛事¶
滿郊魚鳥帶恩光¶
<pb:KR4e0180_WYG_009-8a>¶
當年曽自大江回映水芙蓉秋正開今日逄秋送歸客¶
感時思舊不堪裁¶
　　　懐羅浮四首别黄用儀¶
旅食燕䑓兩變星圖南長擬躡鵬翎無端夜雨驚心事¶
夢㫁羅浮未了青¶
水簾洞口草生雲大石樓前花撲人唐世軒轅今我是¶
羅浮那有别家春¶
伏波銅柱埋南紀郭隗金䑓落北州㸔取長空沒孤鳥¶
<pb:KR4e0180_WYG_009-8b>¶
白雲多處是羅浮¶
羅浮秋色與天髙約略明朝買去舠萬丈飛雲携手上¶
共君眠石聴松濤¶
　　　聞鴈二首¶
雲邉久覺音書静江上徒聞舟楫歸嘹唳數聲和夢破¶
凉蟾當户故輝輝¶
瀟湘水碧莓苔青白鴈掠雲時一聲踈燈古壁照蓬鬢¶
江湖心事秋㝠㝠¶
<pb:KR4e0180_WYG_009-9a>¶
　　　題山水小景¶
九衢塵土襲簮纓擬向乾坤借草亭恍惚羅浮畫中見¶
亂松深處數峰青¶
　　　秋霽¶
萬壑長風吹日來百年幽抱與雲開倚䦨舒嘯一翹首¶
何處亭亭郭隗䑓¶
　　　春日有懐家山二首¶
花雨漫山杜宇愁午牕歸夢遶松楸入簾芳草應相笑¶
<pb:KR4e0180_WYG_009-9b>¶
為報王孫已倦遊¶
語燕交飛舞蝶狂杏花零落桞絲長天涯此日堪凄㫁¶
寒食郊原麥飯香¶
　　　道中寓意二首¶
燕趙相望一箭飛東風吹老故山薇江南萬里烟波濶¶
不似垂鞭信馬歸¶
鳯樓十二麗烟花盡日凝粧望翠華開遍露桃多少恨¶
銀環今夜落誰家¶
<pb:KR4e0180_WYG_009-10a>¶
　　　厓山懐古六首¶
北風吹浪作龍樓疑是乾坤正氣浮聞説當年楊太后¶
間關揮淚渡中流¶
宋室逄厓事可知燕臺猶夢整天欹黄冠不到江南路¶
長使遺民歎黍離¶
雲掩西湖王氣銷厓山回首紫宸朝露松似浥朝衣淚¶
不逐青梧日夜凋¶
兩厓形勝自天開奪港猶思巻土来千古海陵遺恨在¶
<pb:KR4e0180_WYG_009-10b>¶
雲濤回望重堪哀¶
哀歌何處問荒亭野燒隨風訝隕星表暴尚遺徐禮部¶
斷厓無語向人青¶
南閩不廢祥興朔西蜀仍聞藝祖孫㑹與英䧺消積恨¶
直從龍鳯定中原¶
　　　嘉會樓二首¶
嘉會樓前誰主賔老樹挟風鳴向人坐槎仙客不可見¶
江水滔滔勞問津¶
<pb:KR4e0180_WYG_009-11a>¶
江沙白白楓葉紅鱖魚撥剌波揺空相逄漁父不相識¶
醉舞藤簑明月中¶
　　　訪白沙宅四首¶
堂前雙栢走蒼虬苔自侵階鶴自謀怪底詩翁貧到骨¶
野風蕭瑟蔗塘秋¶
百年聞道屬斯人碧玉中藏太古春今我登樓望江水¶
青山紅樹四無鄰¶
獨上髙樓開八忩浮雲飛盡月澄江人間亦有虬髯客¶
<pb:KR4e0180_WYG_009-11b>¶
投老扶南自一邦¶
鶴骨峥嶸畫輻開執鞭何計起泉臺翰林棨㦸依然在¶
曽見先生馬首来¶
　　　夢中登故山作¶
清泉緑樹抱山斜萬頃雲天一畆家盡日掩闗来自去¶
白雲蒸雨濕松花¶
　　　題黄鶴樓畫二首¶
黄鶴高飛覽九州楚江至今空此樓登樓浩歌一懐古¶
<pb:KR4e0180_WYG_009-12a>¶
江木蕭蕭無那愁¶
楚城斜日照洲渚飛飛鴻鴈鳴相將樓頭客子笑無語¶
北夢南雲爾許長¶
　　　題便面小景次韻贈文徵仲¶
蕭蕭松徑無塵埃白雲滿地幽鳥来周南留滯未歸去¶
舊日履綦空緑苔¶
　　　舟中漫興五首¶
璧月團團玉鏡臺(臺在/胥江)照人懐抱霎時開無情最是蘆¶
<pb:KR4e0180_WYG_009-12b>¶
包水不共西南一路来¶
胥江兒女多浣紗道傍聞有莫愁家莫愁蕩槳向何處¶
楊桞蕭蕭啼暮鴉¶
宋朝棧道接烟霄(宋時自五羊至/清逺有棧道)今日荒蹊沒斷橋花¶
洞蠻歌喧邏口竹房僧梵落山腰¶
横石磯邉秋水生湞陽峡上鶗鴂鳴船頭客子不能睡¶
對月長歌到五更¶
河漢盈盈夜遽央淡日落山流雲凉捲簾黙坐㸔流水¶
<pb:KR4e0180_WYG_009-13a>¶
風送一畨松桂香¶
　　　夀孫九峰尚書二首¶
高詠琅函閲海籌中臺元不異丹邱年年六月蒲麟酒¶
長對来禽安石榴¶
錦席湘簾白日長玉杯稱夀未渠央調弦正奏緇衣曲¶
無限南風入座凉¶
　　　戯贈楊中允二首¶
海珠江頭披緑簑春風秋雨共漁歌而今釣艇横江浦¶
<pb:KR4e0180_WYG_009-13b>¶
鱣鮪年來奈爾何¶
梅花未發菜花香坐到東風日漸長買菜供餐無那少¶
尋梅沽酒只消狂¶
　　　採蓮歌五首¶
靈洲鬱水粤王都五層飛樓天下無江上行人莫回首¶
木綿花開啼鷓鴣¶
江北江南機杼多誰家兒女不停梭笑渠不似蜘蛛巧¶
能向虚空織網羅¶
<pb:KR4e0180_WYG_009-14a>¶
清逺峡連黄木灣採蓮来往不為難青山亦有飛来日¶
何事蕭郎未見還¶
隔花相見兩徘徊蕩槳低頭笑不来雙栖白鷺忽驚起¶
遥見浮萍一道開¶
芭蕉葉巻久無舒江口月明多鯉魚要得鯉魚寄消息¶
鯉魚長在石巖居¶
　　　寄錢太守索竹¶
采藥歸来即掩闗故人相饋一開顔已調滫髓供皤髮¶
<pb:KR4e0180_WYG_009-14b>¶
更覔琅玕䕶碧山¶
　　　湯文明惠並頭葵花二株口占十絶¶
縹蒂同心葵十尋日華浮動朶雲深江湖為爾懐霄漢¶
三月長安正緑隂¶
玉立亭亭見睟容鳯池相並集夔龍丹心只在彤雲裡¶
休道蓬山幾萬重¶
薫風未報清和月淑氣齊開並蒂花丹鳯綵鸞天上路¶
一時飛動似山家¶
<pb:KR4e0180_WYG_009-15a>¶
五夜彤庭絳節齊火城如晝散烏栖十年不到芙蓉闕¶
坐對雙紅聽曙雞¶
翠&KR0331;紅臉自相依不似桃花觸處飛已共雲霞分錦色¶
更煩雨露濯仙衣¶
春風秋月幾離憂誰似傾心結並頭織女機絲何處所¶
長年辛苦㑹牽牛¶
此花不省人間有喜自文明宅上来怪底濳龍驚起舞¶
夜来風雨動池臺¶
<pb:KR4e0180_WYG_009-15b>¶
覆雨飜雲見汝難曉来依舊立雕䦨舉頭並向長安日¶
誰識芳心一寸丹¶
炎風時節集芳筵同榦駢花憶賞蓮今日葵花更堪賞¶
暮春猶是𧰟陽天¶
獨樂名園洛水濵種葵長得殿餘春如今桞絮方零落¶
遥想南山尚有人¶
　　　沙洲草堂四首為歐氏題¶
海上結廬花滿洲春回沙際緑幽幽鸕鷀鸂䳵日来往¶
<pb:KR4e0180_WYG_009-16a>¶
伴爾㸔花移小舟¶
風簾氷簟對烟汀浦口潮回日射星手種琅玕今長大¶
江村無數翠雲屏¶
鱸鱖初肥風滿林海天寥廓絶拏音一聲老鶴掠舟去¶
月出沙明蒲稗深¶
朔風瀟瀟沙欲飛翠鳬黄犢寒相依古梅一夕倚簷發¶
吾愛吾廬春已歸¶
　　　雨中得吕氏讀詩記答李三洲四首¶
<pb:KR4e0180_WYG_009-16b>¶
山雨瀟瀟花蘃紅巻帷呼酒倩誰同驂鸞一去傳消息¶
多在青羅碧玉中¶
誰傳吕氏詩三百苦憶雲間陸士龍(同年陸舉/之所刻)自别青¶
㝠今白髮鏡湖何處見芙蓉¶
白雲飛處憶蒼梧夢入槐亭片月孤今日帛書纔咫尺¶
杏花春雨卧江湖¶
遊絲千尺絆行塵黄鳥嚶嚶似勸人尊酒當年同李白¶
融融風日洛橋春¶
<pb:KR4e0180_WYG_009-17a>¶
　　　仰雲堂二首為林上舎志復¶
小小茅齋傍樾開壺山流影入書臺翠濤揺動清風起¶
疑是雲莊逸老來¶
霞明屏石曉熒熒樹引山光翠滿城却憶過庭何處所¶
支頥翹首白雲生¶
　¶
　¶
　¶
<pb:KR4e0180_WYG_009-17b>¶
　¶
　¶
　¶
　¶
　¶
　¶
　¶
　泰泉集巻九¶
